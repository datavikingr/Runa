ᚼᛅᛁᚦᚱᛁᚴᛦ᛫ᚼᛁᛏ᛫ᚴᚢᚾᛅᚢᚴᛦ
ᛏᚢᛏᛁᛦ᛫ᚼᛁᚾᛋ᛫ᚼᛁᛏ᛫ᛒᚢᚱᚴᚾᚢ
ᚢᛁᛚᛘᚢᛏᚱ᛫ᚼᛁᛏ᛫ᛋᛅ᛫ᛁᛋ᛫ᚢᛅᛦ᛫ᚠᚱᛁᚦᛁᛚ᛫ᚼᛁᚾᚬᛦ
ᚼᚢᚾ᛫ᛘᛅᛏᛁ᛫ᛅᛁᚴᛁ᛫ᚠᚢᚦᚬ᛫ᛒᛅᚱᚾ
ᛅᚦᚱ᛫ᛏᛁᛚ᛫ᚴᚢᛘ᛫ᚢᛏᚱᚢᚾ᛫ᛅᛏᛚᛅ᛫ᛋᚢᛋᛏᛁᛦ
ᚼᚢᚾ᛫ᚼᛅᚠᚦᛁ᛫ᚢᛁᛋᛁᛏ᛫ᚢᚾᚢᛋᛏᛅ᛫ᚴᚢᚾᛅᚱᛋ᛫ᚴᛁᛅᚢᚴᛅᛋᚢᚾᚬᛦ
ᚢᛒ᛫ᚦᚬᛋᛅ᛫ᛋᛁᚴᚢ᛫ᛁᛋ᛫ᚼᛁᛋ᛫ᚴᚢᛁᚦᛁᛏ

1.
ᚼᛅᚢᚱᚦᚬ᛫ᛁᚴ᛫ᛋᛁᚴᛁᛅ
ᛁ᛫ᛋᛁᚴᚢᛘ᛫ᚠᚢᚱᚾᚢᛘ
ᚼᚢᛁ᛫ᛘᛅᚱ᛫ᚢᛒ᛫ᚴᚢᛘ
ᛏᛁᛚ᛫ᛘᚢᚱᚾᛅᛚᛅᛏᛋ
ᛁᚴᛁ᛫ᛘᛅᛏᛁ
ᚠᚬᛦ᛫ᛁᛅᚱᚦ᛫ᚢᚠᛁᚾ
ᚼᛅᛁᚦᚱᛁᚴᛋ᛫ᛏᚢᛏᚱ
ᚼᛁᛅᛚᛒᛁᛦ᛫ᚢᛁᚾᛅ

2.
ᚦᚬᛏ᛫ᚠᚱᚬ᛫ᚢᛏᚱᚢᚾ
ᛅᛏᛚᛅ᛫ᛋᚢᛋᛏᛁᛦ
ᛅᛏ᛫ᛋᚢ᛫ᛘᛅᚱ᛫ᚼᛅᚠᚦᛁ
ᛘᛁᚴᛚᛅᛦ᛫ᛋᚢᛏᛁᛦ
ᛒᚱᛅ᛫ᚼᚢᚾ᛫ᛅᚠ᛫ᛋᛏᛅᛚᛁ
ᛋᛏᛁᚢᚱᚾᛒᛁᛏᛚᚢᚦᚢᛘ
ᛅᛅᚢᚴ᛫ᚬ᛫ᛋᚢᛅᛦᛏᛁᚾ
ᛋᛅᚦᚢᛚ᛫ᚢᚠ᛫ᛚᛁᚴᚦᛁ

3.
ᛚᛁᛏ᛫ᚼᚢᚾ᛫ᛘᛅᚱ᛫ᚠᛅᚱᛅ
ᛘᚢᛚᛏᚢᛁᚴ᛫ᛋᛚᛁᛏᛁᚾ
ᚢᚾᛏᛋ᛫ᛅᛏ᛫ᚼᛅᚱᛁ᛫ᚴᚢᛘ
ᚼᛅᛚ᛫ᛋᛏᛅᛏᛅᛏᛁ
ᛅᛅᚢᚴ᛫ᚼᚢᚾ᛫ᛁᚾ᛫ᚢᛒ᛫ᚴᛁᚴ
ᛁᛏᛚᛁᚴᛁᚾ᛫ᛋᛅᛚ
ᛋᚢᛁᛒᛏᛁ᛫ᚼᚢᚾ᛫ᛋᛅᚦᛚᛁ
ᛅᚠ᛫ᛋᚢᛁᚴᚢᛘ᛫ᛁᚢ
ᛅᛅᚢᚴ᛫ᚼᚢᚾ᛫ᚦᚬᛏ᛫ᚢᚱᚦᚬ
ᛅᛚᛋ᛫ᚠᚢᚱᛋᛏ᛫ᚢᚠ᛫ᚴᚢᛅᚦ

4.
ᚼᚢᛅᛏ᛫ᛁᛋ᛫ᚠᚱᛁᚴᛋᚴ
ᚬ᛫ᚠᚢᛚᛏᚢ
ᛁᚦᚬ᛫ᚼᚢᛅᛏ᛫ᛁᛋ᛫ᚼᛚᛁᛏᛋᛏ
ᚼᚢᚾᛅᛚᛅᛏᛋ
ᚼᛁᛋ᛫ᛚᛁᚴᛦ᛫ᛒᚢᚱᚴᚾᚢ
ᚢᚠ᛫ᛒᚢᚱᛁᚾ᛫ᚢᛅᛦᚴᛁᚢᛘ
ᚢᛁᚾᛅ᛫ᚦᛁᚾ᛫ᚢᛏᚱᚢᚾ
ᚢᛁᛏᚢ᛫ᛁᚠ᛫ᚦᚢ᛫ᚼᛁᛅᛚᛒᛁᛦ

5.
ᚼᚢᛁᛦ᛫ᚼᛅᚠᛁᛦ᛫ᚢᛁᛋᛁᛦ
ᚢᛅᛘᛋ᛫ᚢᚠ᛫ᛚᛅᛁᛏᛅᛏ
ᚼᚢᛁ᛫ᛁᛦᚢ᛫ᛒᚢᚱᚴᚾᚢᛁᛅᛦ
ᛒᚱᛅᚦᚬᛦ᛫ᛋᚢᛏᛁᛦ

6.
ᚢᛁᛚᛘᚢᛏᚱ᛫ᚼᛅᛁᛏᛁᛦ
ᚢᛁᚾᛦ᛫ᚼᛅᛅᚢᚴᛋᛏᛅᛚᛏᛅ
ᚼᛁᚾ᛫ᚢᛅᛦᚦᛁ᛫ᛘᛅᚢ
ᚢᛅᛦᛘᛦᛁ᛫ᛒᛚᚢᛁᚢ
ᚠᛁᛘ᛫ᚢᛁᛏᚱ᛫ᛅᛚᛅ
ᛋᚢᛅ᛫ᚼᚢᚾ᛫ᛋᛁᚾ᛫ᚠᛅᚦᚱ᛫ᛚᛅᚢᛏᛁ

7.
ᚦᚬᛦ᛫ᚼᛅᚢᚴ᛫ᛘᚬᛚᛏᚢ
ᚦᚢᛁᚴᛁᛏ᛫ᚠᛚᛅᛁᛋ
ᚴᛁᚴ᛫ᛘᛁᛚᛏ᛫ᚠᚬᛦ᛫ᚴᚾᛁ
ᛘᛅᚢᛁᚢ᛫ᛅᛏ᛫ᛋᛁᛏᛁᛅ
ᚱᛁᚴᛏ᛫ᚴᚢᛚ᛫ᚢᛏᚱᚢᚾ
ᚱᛅᛘᛏ᛫ᚴᚢᛚ᛫ᚢᛏᚱᚢᚾ
ᛒᛁᛏᛦᛅ᛫ᚴᛅᛚᛏᚱᛅ
ᛅᛏ᛫ᛒᚢᚱᚴᚾᚢᛁᚢ

8.
ᚴᚾᛅᛏᛁ᛫ᛘᛅᚱ᛫ᛅᛅᚢᚴ᛫ᛘᛁᚴᛦ
ᛘᚢᛚᛏᚢᛁᚴ᛫ᛋᛒᚢᚱᚾᛅ
ᛒᛅᚱᚾ᛫ᚦᚬᚢ᛫ᛁᚾ᛫ᛒᛚᛁᚦᚢ
ᚢᛁᚦ᛫ᛒᛁᚾᛅ᛫ᚼᛁᚴᚾᛅ
ᚦᚬᛏ᛫ᚾᛅᛘ᛫ᛅᛏ᛫ᛘᚬᛚᛅ
ᛘᛅᚱ᛫ᚠᛁᛅᚱᛋᛁᛅᚢᚴᛅ
ᛋᚢᛅ᛫ᛅᛏ᛫ᚼᚢᚾ᛫ᛁᚴᛁ᛫ᚴᚢᛅᚦ
ᚢᚱᚦ᛫ᛁᛏ᛫ᚠᛅᛦᛅ

9.
ᛋᚢᛅ᛫ᚼᛁᛅᛚᛒᛁ᛫ᚦᛁᛋ
ᚼᚢᛚᛅᛦ᛫ᚢᛁᛏᛁᛦ
ᚠᚱᛁᚴ᛫ᛅᛅᚢᚴ᛫ᚠᚱᛅᚢᛁᛅ
ᛅᛅᚢᚴ᛫ᚠᛚᛅᛁᛦᛅ᛫ᚴᚢᚦ
ᛋᛁᛘ᛫ᚦᚢ᛫ᚠᛁᛚᛏᛁᛦ᛫ᛘᛁᛦ
ᚠᚬᛦ᛫ᛅᚠ᛫ᚼᛅᛏᚢᛘ

10.
ᚼᚾᛁᚴᛅᛏ᛫ᛁᚴ᛫ᛅᚠ᛫ᚦᚢᛁ
ᛏᛁᛚ᛫ᚼᛁᛅᛚᛒᛅᛦ᛫ᚦᛁᛋ
ᛅᛏ᛫ᚦᚢ᛫ᚢᛅᛦᛁᛦ᛫ᚦᚬᛋ
ᚢᛁᛋᚦ᛫ᛅᛚᛏᚱᛁᚴᛁ
ᚼᛁᛏ᛫ᛁᚴ᛫ᛅᛅᚢᚴ᛫ᛁᚠᛏᛁᚴ
ᛁᛋ᛫ᛁᚴ᛫ᚼᛁᚾᛁᚴ᛫ᛘᚬᛚᛏᛅ
ᛅᛏ᛫ᛁᚴ᛫ᚼᚢᛁᚢᛁᛏᚾᛅ
ᚼᛁᛅᛚᛒᛅ᛫ᛋᚴᚢᛚᛏᛁᚴ
ᚦᚬ᛫ᛁᛋ᛫ᛅᚦᛚᛁᚴᛅᛦ
ᛅᚱᚠᛁ᛫ᛋᚴᛁᛒᛏᚢ

11.
ᚦᚬ᛫ᚾᛅᛘ᛫ᛅᛏ᛫ᛋᛁᛏᛁᛅᛋᚴ
ᛋᚢᚱᚴᛘᚢᚦ᛫ᚴᚢᚾᛅ
ᛅᛏ᛫ᛏᛅᛚᛁᛅ᛫ᛒᛅᛚ
ᛅᚠ᛫ᛏᚱᛁᚴᛅ᛫ᛋᛏᚢᚱᚢᛘ

12.
ᚢᛅᛦ᛫ᛁᚴ᛫ᚢᛒ᛫ᛅᛚᛁᚾ
ᛁ᛫ᛁᛅᚠᚱᛅ᛫ᛋᛅᛚ
ᚠᛚᛁᛋᛏᚱ᛫ᚠᛁᚴᚾᛅᚦᛁ
ᛅᛏ᛫ᚠᛁᛋᛅ᛫ᚱᛅᚦᛁ
ᚢᚾᚦᚬ᛫ᛁᚴ᛫ᛅᛚᛏᚱᛁ
ᛅᛅᚢᚴ᛫ᛅᛁᚴᚾ᛫ᚠᛅᚦᚱ
ᚠᛁᛘ᛫ᚢᛁᛏᚱ᛫ᛅᛁᚾᛅ
ᛋᚢᛅ᛫ᛅᛏ᛫ᛘᛁᚾ᛫ᚠᛅᚦᛁᛦ᛫ᛚᛁᚠᚦᛁ

13.
ᚦᚬᛏ᛫ᚾᛅᛘ᛫ᛅᛏ᛫ᛘᚬᛚᛅ
ᛘᚬᛚ᛫ᛁᚦ᛫ᛁᚠᛋᛏᛅ
ᛋᛁᛅ᛫ᛘᚢᚦᛦ᛫ᚴᚢᚾᛅᚢᚴᛦ
ᛅᚦᚱ᛫ᚼᛁᚾ᛫ᛋᚢᛚᛏᛁ
ᛘᛁᚴ᛫ᛒᛅᚦ᛫ᚼᛁᚾ᛫ᚴᚢᚦᚬ
ᚴᚢᛚᛁ᛫ᚱᛅᚢᚦᚢ
ᛅᛅᚢᚴ᛫ᛋᚢᚦᚱ᛫ᚴᛁᚠᛅ
ᛋᚢᚾᛁ᛫ᚴᚱᛁᛘᚼᛁᛚᛏᛅᛦ

14.
ᚴᚢᛅᚦᚬ᛫ᚼᛁᚾ᛫ᛁᚾᛅ᛫ᚢᚦᚱᛁ
ᛅᛚᚾᛅ᛫ᛘᚢᛏᚢ
ᛘᛅᚢ᛫ᛁ᛫ᚼᛅᛁᛘᛁ
ᚾᛁᛘᛅ᛫ᛘᛁᛅᛏᚢᚦᚱ᛫ᛋᛒᛁᛚᛏᛁ

15.
ᚢᚱ᛫ᛅᚱᛏᚢ᛫ᚢᛏᚱᚢᚾ
ᛅᛅᚢᚴ᛫ᚬᚱᚢᛁᛏᛅ
ᛁᛋ᛫ᚦᚢ᛫ᛘᛁᛦ᛫ᛅᚠ᛫ᚠᛅᚱᛁ
ᚠᛚᛅᛋᚴ᛫ᚢᚱᚦ᛫ᚢᚠ᛫ᚴᚢᛅᚦ
ᛁᚾ᛫ᛁᚴ᛫ᚠᚢᛚᚴᚦᛁᚴ᛫ᚦᛁᛋ
ᚬ᛫ᚠᛁᛅᚱᚴᚢᚾᛁᚢ
ᛋᛁᛘ᛫ᚢᛁᛏ᛫ᛒᚱᚢᚦᛦᚢᛘ᛫ᛏᚢᛅᛁᛘ
ᚢᚠ᛫ᛒᚢᚱᚾᚬᛦ᛫ᚢᛅᛦᛁᛘ

16.
ᛘᛁᚾ᛫ᛁᚴ᛫ᚼᚢᛅᛏ᛫ᚦᚢ
ᛘᚬᛚᛏᛁᛦ᛫ᛁᚾ᛫ᚢᛒ᛫ᛅᛒᛏᛁᚾ
ᚦᚬ᛫ᛁᛋ᛫ᛁᚴ᛫ᚴᚢᚾᛅᚱᛁ
ᚴᛁᛋᚦᛁᚴ᛫ᛏᚱᛁᚴᚢ
ᛋᛚᛁᚴᛋ᛫ᛏᚢᛘᛁ᛫ᚴᚢᛅᚦᚬᛏᚢ
ᛋᛁᚦᚬᚾ᛫ᛘᚢᛏᚢ
ᛘᛅᚢᛁᛅ᛫ᚢᛁᛋᚦᚬ
ᚾᛁᛘᛅ᛫ᛘᛁᛦ᛫ᛅᛁᚾᛁ

17.
ᛒᚱᚢᚾᚼᛁᛚᛏᛦ᛫ᛁ᛫ᛒᚢᚱᛁ
ᛒᚢᚱᚦᚬ᛫ᚱᛁᚴᚦᛁ
ᚼᛅᚠᚦᛁ᛫ᚼᚢᚾ᛫ᛚᚢᚦᛁ
ᛅᛅᚢᚴ᛫ᛚᛅᛏ᛫ᚢᛒ᛫ᛋᛁᚴ
ᛁᛅᚱᚦ᛫ᛏᚢᛋᛅᚦᛁ
ᛅᛅᚢᚴ᛫ᚢᛒᚼᛁᛘᛁᚾ
ᚦᚬ᛫ᛁᛋ᛫ᛒᛁᚾᛁ᛫ᚠᛅᚠᚾᛁᛋ
ᛒᚢᚱᚴ᛫ᚢᛒ᛫ᚦᚬᛏᛁ

18.
ᚦᚬ᛫ᚢᛅᛦ᛫ᚢᛁᚴ᛫ᚢᛁᚴᛁᛏ
ᚢᛅᛚᛋᚴᚢ᛫ᛋᚢᛁᛋᚦᛁ
ᛅᛅᚢᚴ᛫ᛒᚢᚱᚴ᛫ᛒᚱᚢᛏᛁᚾ
ᛋᚢ᛫ᛁᛋ᛫ᛒᚱᚢᚾᚼᛁᛚᛏᛦ᛫ᛅᛏᛁ
ᚢᛅᛦᛅ᛫ᛚᛁᚴᛏ᛫ᛅᚠ᛫ᚦᚢᛁ
ᚼᛁᛚᛏᛦ᛫ᚢᛅᛚᛁᛏᛁᛏ
ᚢᚾᛏᛋ᛫ᚦᚬᛦ᛫ᚢᛁᛚᛅᛦ
ᚢᛁᛋᛁ᛫ᛅᛚᛅᛦ

19.
ᚦᚬᛋ᛫ᛚᛁᛏ᛫ᚼᚢᚾ᛫ᚼᛅᚱᚦᚬᚱ
ᚼᛁᚠᛏᛁᛦ᛫ᚢᛁᛋᚦᚬ
ᛋᚢᛅ᛫ᛅᛏ᛫ᚢᛁᛋ᛫ᛅᛚ᛫ᚼᛅᚠᚢᛘ
ᚢᚱᚾᚬᛦ᛫ᚱᛅᚢᚾᛁᛦ
ᚦᚬᛏ᛫ᛘᚢᚾ᛫ᚬ᛫ᚼᛅᛚᚦᚬ
ᚼᚢᛅᛦᛏ᛫ᛚᛅᛏ᛫ᚠᛅᚱᛅ
ᛁᛋ᛫ᚼᚢᚾ᛫ᛚᛁᛏ᛫ᛋᚢᛁᛚᛏᛅᛋᚴ
ᛅᛏ᛫ᛋᛁᚴᚢᚱᚦᛁ

20.
ᛁᚾ᛫ᛁᚴ᛫ᚴᚢᚾᛅᚱᛁ
ᚴᛅᛏᚴ᛫ᛅᛏ᛫ᚢᚾᛅ
ᛒᛅᛅᚢᚴᛅ᛫ᛏᛅᛁᛚᛁ
ᛋᛁᛘ᛫ᛒᚱᚢᚾᚼᛁᛚᛏᛦ᛫ᛋᚴᚢᛚᛏᛁ
ᛁᚾ᛫ᚼᛁᚾ᛫ᛒᚱᚢᚾᚼᛁᛚᛏᛁ
ᛒᛅᚦ᛫ᚼᛁᛅᛚᛘ᛫ᚴᛁᛏᛅ
ᚼᛁᚾᛅ᛫ᚴᚢᛅᚦ᛫ᚼᛁᚾ᛫ᚢᛋᚴᛘᛅᚢ
ᚢᛁᛋᚦᚬ᛫ᛋᚴᚢᛚᛏᚢ

21.
ᛒᚢᚦᚢ᛫ᚦᚬᛁᛦ᛫ᛅᚱᛚᛅ
ᛒᛅᛅᚢᚴᛅ᛫ᚱᛅᚢᚦᚬ
ᛅᛅᚢᚴ᛫ᛒᚱᚢᚦᛦ᛫ᛘᛁᚾᚢᛘ
ᛒᚢᛏᚱ᛫ᚢᛋᛘᛅᚱ
ᛒᛅᚢᛏ᛫ᚼᛁᚾ᛫ᛁᚾ᛫ᚢᛁᚦ᛫ᛘᛁᛦ
ᛒᚢ᛫ᚠᛁᛘᛏᛁᚾ
ᚼᛚᛁᚦᚠᛅᚱᛘ᛫ᚴᚱᛁᚾᛅ
ᛁᚠ᛫ᚼᛁᚾ᛫ᚼᛅᚠᛅ᛫ᚢᛁᛚᛏᛁ

22.
ᛁᚾ᛫ᛅᛏᛚᛅ᛫ᚴᚢᛅᚦᛋᚴ
ᛅᛁᚴᛁ᛫ᚢᛁᛚᛁᛅ
ᛘᚢᛏ᛫ᛅᛚᛏᚱᛁᚴᛁ
ᛅᛏ᛫ᛘᛁᚴᛁ᛫ᚴᛁᛅᚢᚴᛅ
ᚦᚬᛅᚢᚴᛁ᛫ᚢᛁᛏ᛫ᛘᛅᛏᚢᛘ
ᚢᛁᚦ᛫ᛘᚢᚾᚢᛘ᛫ᚢᛁᚾᛅ
ᚾᛁᛘᛅ᛫ᛁᚴ᛫ᚼᛁᛚᛏ᛫ᚼᛅᚠᚦᛁ
ᚢᛁᚦ᛫ᚼᚱᛁᚴᛒᚱᚢᛏᛅ

23.
ᛘᚬᛚᛏᚢ᛫ᛘᛅᚱᚴᛁᛦ
ᛘᛁᚾᛁᛦ᛫ᚾᛁᚦᛁᛅᛦ
ᚴᚢᛅᚦᚢᛋᚴ᛫ᛅᚢᚴᛦ᛫ᚼᛅᚠᛅ
ᚢᚱᚦᛁᛏ᛫ᛒᛅᚦᛁ
ᛁᚾ᛫ᛘᛁᚴ᛫ᛅᛏᛚᛅ᛫ᚴᚢᛅᚦ
ᛅᛁᚴᛁ᛫ᛘᚢᛏᚢ
ᛚᚢᛏᛁ᛫ᚱᛅᚦᚬ
ᚾᛁ᛫ᛚᛅᛋᛏ᛫ᚴᚬᚱᛅ

24.
ᛁᚾ᛫ᛋᛚᛁᚴᛋ᛫ᛋᚴᚢᛚᛁ
ᛋᚢᚾᛁᛅ᛫ᛅᛚᛏᚱᛁ
ᛘᛅᚦᛦ᛫ᚠᚬᛦ᛫ᛁᚾᛁᚾ
ᚦᚬᚱ᛫ᛁᛋ᛫ᛘᚢᚾᚢᚦ᛫ᛏᛅᛁᛚᛁᛦ

25.
ᛋᛅᛏᛁ᛫ᛅᛏᛚᛅ
ᛅᚱᚢ᛫ᛋᛁᚾᛅ
ᚢᛒ᛫ᛘᚢᚱᚴᚢᛁᚾ᛫ᚢᛁᚦ
ᛘᛁᚾ᛫ᛅᛏ᛫ᚠᚱᛅᛁᛋᛏᛅ
ᛅᛅᚢᚴ᛫ᚦᚬᛁᛦ᛫ᚴᚢᛘᚢ
ᚦᚬᚱ᛫ᛁᛋ᛫ᚦᚬᛁᛦ᛫ᚴᚢᛘᛅ᛫ᚾᛁ᛫ᛋᚴᚢᛚᛏᚢᛏ
ᚦᚬ᛫ᛁᛋ᛫ᛒᚱᛅᛁᛏᚢᛘ᛫ᚢᛁᛏ
ᛒᛚᚢᛁᚢ᛫ᛅᛁᚾᛅ

26.
ᛒᚢᚦᚢᛘ᛫ᚢᛁᛏ᛫ᚦᛁᚴᚾᚢᛘ
ᛒᛅᛅᚢᚴᛅ᛫ᚱᛅᚢᚦᚬ
ᛅᛏ᛫ᚦᚬᛁᛦ᛫ᛅᛁᚴᛁ᛫ᛏᛁᛚ
ᛅᛏᛚᛅ᛫ᛋᛁᚴᚦᛁ
ᛁᚾ᛫ᚦᚬᛁᛦ᛫ᚢᛚᛁᚴᛅ
ᛅᛏᛚᛅ᛫ᛋᛁᚴᚦᚢ
ᛅᛅᚢᚴ᛫ᚼᚢᛅᛏᛚᛁᚴᛅ
ᚼᛅᛁᛘ᛫ᛋᚴᚢᛏᚢᚦᚢ

27.
ᛁᚾ᛫ᚦᚬᛁᛦ᛫ᚴᚢᚦᛦᚢᚾᚢ
ᚴᛅᚱᛚᛅ᛫ᛚᛅᚢᛏᚢ
ᚦᚢᛁᛅᛏ᛫ᚼᚢᚾ᛫ᚼᛁᛚᛏᛦ᛫ᚢᛁᛏᛅ
ᚼᛅᛚᚠᚢ᛫ᛋᚴᚢᛚᛏᛁ

28.
ᚼᛚᚢᛘᛦ᛫ᚢᛅᛦ᛫ᛅᛏ᛫ᚼᛅᚢᚱᛅ
ᚼᚢᚠᚴᚢᛚᛁᚾᛅ
ᚦᚬ᛫ᛁᛋ᛫ᛁ᛫ᚴᛅᚱᚦ᛫ᚱᛁᚦᚢ
ᚴᛁᛅᚢᚴᛅ᛫ᛅᚱᚠᛅᛦ
ᚦᚬᛁᛦ᛫ᚢᛦ᛫ᚼᛁᚴᚾᛅ
ᚼᛁᛅᚱᛏᛅ᛫ᛋᚴᛅᚱᚢ
ᛁᚾ᛫ᛁ᛫ᚢᚱᛘᚴᛅᚱᚦ
ᛁᚾᛁᚾ᛫ᛚᛁᚴᚦᚢ

29.
ᚢᛅᛦ᛫ᛁᚴ᛫ᛁᚾ᛫ᚠᛅᚱᛁᚾ
ᛅᛁᚾᚢ᛫ᛋᛁᚾᛁ
ᛏᛁᛚ᛫ᚴᛅᛁᛋᛘᚢᛏᛅᛦ
ᚴᚬᚱᚢᛅ᛫ᛏᚱᛅᚢᚴᛁᚢ
ᚾᛅᛘ᛫ᚼᚢᚱᛋᚴᛦ᛫ᚴᚢᚾᛅᚢᚴᛦ
ᚼᛅᚱᛒᚢ᛫ᛋᚢᛅᛁᚴᛁᛅ
ᚦᚢᛁ᛫ᛅᛏ᛫ᚼᛁᚾ᛫ᚼᛅᚢᚴᚦᛁ᛫ᛘᛁᚴ
ᛏᛁᛚ᛫ᚼᛁᛅᛚᛒᛅᛦ᛫ᛋᛁᛦ
ᚴᚢᚾᚱᛁᚴᛦ᛫ᚴᚢᚾᛅᚢᚴᛦ
ᚢᚠ᛫ᚴᚢᛘᛅ᛫ᛘᚢᛏᚢ

30.
ᚾᛅᛘ᛫ᛁᚴ᛫ᛅᛏ᛫ᚼᛅᚢᚱᛅ
ᚢᛦ᛫ᚼᛚᛁᛋᛅᚢᛁᚢ
ᚼᚢᛁ᛫ᚦᚬᚱ᛫ᛅᚠ᛫ᛋᛏᚱᛁᚦᚢᛘ
ᛋᛏᚱᛁᚴᛁᛦ᛫ᛘᚬᛚᛏᚢ
ᛒᛅᚦ᛫ᛁᚴ᛫ᛅᛒᛅᛏᛁᛦ
ᛒᚢᚾᚬᛦ᛫ᚢᛁᛋᚦᚬ
ᚢᛁᛚᛏᛅ᛫ᛁᚴ᛫ᚠᚢᛚᚴᛁᛋ
ᚠᛁᛅᚱᚢᛁ᛫ᛒᛁᛅᚱᚴᛅ

31.
ᛚᛁᛏᚢᛘ᛫ᚠᛚᛁᚢᛏᛅ
ᚠᛅᚱ᛫ᛋᚢᛏ᛫ᚢᚠᛁᛦ
ᚢᚾᛏᛋ᛫ᛁᚴ᛫ᛅᛚᛅ᛫ᛋᛁᚴ
ᛅᛏᛚᛅ᛫ᚴᛅᚱᚦᚬ

32.
ᚦᚬ᛫ᚴᚢᛘ᛫ᛁᚾ᛫ᛅᚱᛘᛅ
ᚢᛏ᛫ᛋᚴᛅᚢᛅᛏᛁ
ᛘᚢᚦᛁᛦ᛫ᛅᛏᛚᛅ
ᚼᚢᚾ᛫ᛋᚴᚢᛚᛁ᛫ᛘᚢᚱᚾᛅ
ᛅᛅᚢᚴ᛫ᚴᚢᚾᛅᚱᛁ
ᚴᚱᚢᚠ᛫ᛏᛁᛚ᛫ᚼᛁᛅᚱᛏᛅ
ᛋᚢᛅ᛫ᛅᛏ᛫ᛁᚴ᛫ᛘᛅᛏᛁᚴᛁᚴ
ᛘᛅᚱᚢᛘ᛫ᛒᛁᛅᚱᚴᛅ

33.
ᚢᛒᛏ᛫ᚢᛏᚱᚢᛘᚴ᛫ᚦᚬᛏ
ᚼᚢᛁ᛫ᛁᚴ᛫ᛅᚠᛏᛁᛦ᛫ᛘᛁᚴ
ᛚᛁᚾᚢᛁᚴᛁᛋ᛫ᛒᛁᛚ
ᛚᛁᚠᛁ᛫ᚼᛅᛚᛏᛅ
ᛁᛋ᛫ᛁᚴ᛫ᛅᚢᚴᚾᚼᚢᛅᛏᚢᛘ
ᚢᚾᛅ᛫ᚦᚢᛏᚢᛘᚴ
ᛋᚢᛁᛋᚦᚬ᛫ᛏᛅᛁᛚᛁ
ᛋᛁᛘ᛫ᛋᛁᛅᛚᚠᚱᛁ᛫ᛘᛁᛦ

34.
ᛋᛅᛏᛋᛏᚢ᛫ᛅᛅᚢᚴ᛫ᚼᛚᚢᛏᛁᛦ
ᛘᛁᚦᛁᚾ᛫ᛁᚴ᛫ᛋᛁᚴᚦᛁᚴ᛫ᚦᛁᛋ
ᛘᛅᚱᚴ᛫ᛁᛚ᛫ᚢᚠ᛫ᛋᚴᛅᛒ
ᛘᛁᚾ᛫ᛅᛅᚢᚴ᛫ᚦᚬᛁᛋᛅ
ᛘᛅᚦᛦ᛫ᚼᚢᛁᛦ᛫ᛚᛁᚠᛁᛦ
ᛅᛏ᛫ᛘᚢᚾᚢᛘ᛫ᛋᛁᚾᚢᛘ
ᚾᚢ᛫ᛁᛋ᛫ᚢᛒ᛫ᚴᛁᚴᛁᚾ
ᚴᚱᛅᛏᚱ᛫ᚢᛏᚱᚢᚾᚬᛦ
