ᚼᚢᛁ᛫ᛁᛋ᛫ᚴᚢᛚ᛫ᚴᛅᛚᛅᛏ᛫ᛘᛁᛅᛚ᛫ᚠᚱᚢᚦᚬ
ᛏᛁᛚ᛫ᚦᚬᛋ᛫ᛁᛋ᛫ᛋᛁᚴᛅ᛫ᛋᛁᛅ
ᛅᛏ᛫ᛋᚴᛁᛅᛚᛏᚱ᛫ᚼᛁᛏ᛫ᛋᚢᚾᛦ᛫ᚬᚦᛁᚾᛋ
ᛁᛋ᛫ᛋᚴᛁᛅᛚᛏᛅᚢᚴᛅᛦ᛫ᛁᛋ᛫ᚠᚱᚬ᛫ᚴᚢᛘᚾᛁᛦ
ᚼᛁᚾ᛫ᚼᛅᚠᚦᛁ᛫ᛅᛏᛋᛁᛏᚢ᛫ᛅᛅᚢᚴ᛫ᚱᛁᚦ᛫ᛚᛅᛏᚢᛘ
ᚦᚬᚱ᛫ᛋᛁᛘ᛫ᚾᚢ᛫ᛁᛋ᛫ᚴᛅᛚᚢᚦ᛫ᛏᛁᚾᛘᛅᚱᚴ
ᛁᚾ᛫ᚦᚬ᛫ᚢᛅᛦ᛫ᚴᛅᛚᛅᛏ᛫ᚴᚢᛏᛚᛅᛏ
ᛋᚴᛁᛅᛚᛏᚱ᛫ᛅᛏᛁ᛫ᚦᛁᚾ᛫ᛋᚢᚾ᛫ᛁᛋ᛫ᚠᚱᛁᚦᛚᛅᛁᚠᛦ᛫ᚼᛁᛏ
ᛁᛋ᛫ᛚᛅᛏᚢᛘ᛫ᚱᛁᚦ᛫ᛅᚠᛏᛁᛦ᛫ᚼᛁᚾ
ᛋᚢᚾᛦ᛫ᚠᚱᛁᚦᛚᛅᛁᚠᛋ᛫ᚼᛁᛏ᛫ᚠᚱᚢᚦᛁ
ᚼᛁᚾ᛫ᛏᛅᚢᚴ᛫ᚴᚢᚾᛅᚢᚴᛏᚢᛘ᛫ᛅᚠᛏᛁᛦ᛫ᚠᛅᚦᚱ᛫ᛋᛁᚾ᛫ᛁ᛫ᚦᛁᚾ᛫ᛏᛁᚦ
ᛁᛋ᛫ᛅᛅᚢᚴᚢᛋᛏᚢᛋ᛫ᚴᛅᛁᛋᛅᚱᛁ᛫ᛚᛁᚴᚦᛁ᛫ᚠᚱᛁᚦ᛫ᚢᚠ᛫ᚼᛅᛁᛘ᛫ᛅᛚᛁᚾ
ᚦᚬ᛫ᚢᛅᛦ᛫ᚴᚱᛁᛋᛏᚱ᛫ᛒᚢᚱᛁᚾ
ᛁᚾ᛫ᚠᚢᚱᛁᛦ᛫ᚦᚢᛁ᛫ᛅᛏ᛫ᚠᚱᚢᚦᛁ᛫ᚢᛅᛦ᛫ᛅᛚᚱᛅ᛫ᚴᚢᚾᛅᚢᚴᛅ᛫ᚱᛁᚴᛅᛋᛏᚱ
ᚬ᛫ᚾᚢᚱᚦᚱᛚᛅᛏᚢᛘ᛫ᚦᚬ᛫ᚢᛅᛦ᛫ᚼᛁᚾᚢᛘ
ᚴᛁᚾᛏᚱ᛫ᚠᚱᛁᚦᛦᛁᚾ᛫ᚢᛒ᛫ᛅᛚᛅ᛫ᛏᛁᚾᛋᚴᛅ᛫ᛏᛅᚢᚴᚢ
ᛅᛅᚢᚴ᛫ᚴᛅᛚᛅ᛫ᚾᚢᚱᚦᛘᛁᚾ᛫ᚦᚬᛏ᛫ᚠᚱᚢᚦᚬ᛫ᚠᚱᛁᚦ
ᛁᚴᛁ᛫ᛘᛅᚦᛦ᛫ᚴᚱᛅᛏᛅᚦᛁ᛫ᛅᚦᚱᚢᛘ
ᚦᚢᛏ᛫ᚼᛁᚾ᛫ᚼᛁᛏᛁ᛫ᚠᚢᚱᛁᛦ᛫ᛋᛁᛦ᛫ᚠᛅᚦᚱ
ᛒᛁᚾᛅ᛫ᛁᚦᚬ᛫ᛒᚱᚢᚦᚢᚱ᛫ᛒᛁᚾᛅ᛫ᛚᛅᚢᛋᛁᚾ᛫ᛁᚦᚬ᛫ᛒᚢᛏᛁᚾ
ᚦᚬ᛫ᚢᛅᛦ᛫ᛅᛅᚢᚴ᛫ᛁᚴᛁ᛫ᚦᛁᚢᚠᛦ᛫ᛁᚦᚬ᛫ᚱᛁᚾᛋᛘᛅᚦᛦ
ᛋᚢᛅ᛫ᛅᛏ᛫ᚴᚢᛚᚼᚱᛁᚴᛦ᛫ᛅᛁᚾ᛫ᛚᚬ᛫ᚬ᛫ᛁᛅᛚᛁᚴᚱᛋᚼᛅᛁᚦᛁ᛫ᛚᛁᚴᛁ
ᚠᚱᚢᚦᛁ᛫ᚴᚢᚾᛅᚢᚴᛦ᛫ᛋᚢᛏᛁ᛫ᚼᛅᛁᛒᚢᚦ᛫ᛁ᛫ᛋᚢᛁᚦᛁᚢᚦ
ᛏᛁᛚ᛫ᚦᚬᛋ᛫ᚴᚢᚾᛅᚢᚴᛋ᛫ᛁᛋ᛫ᚠᛁᛅᛚᚾᛁᛦ᛫ᛁᛋ᛫ᚾᛁᚠᛏᚱ
ᚦᚬ᛫ᚴᛅᚢᛒᛏᛁ᛫ᚼᛁᚾ᛫ᛅᛒᛅᛏᛁᛦ᛫ᛏᚢᛅᛦ
ᛁᛋ᛫ᚼᛁᛏᚢ᛫ᚠᛁᚾᛁᛅ᛫ᛅᛅᚢᚴ᛫ᛘᛁᚾᛁᛅ
ᚦᚬᛦ᛫ᚢᛅᛦᚢ᛫ᛘᛁᚴᛚᛅᛦ᛫ᛅᛅᚢᚴ᛫ᛋᛏᛁᛋᚴᛅᛦ
ᛁ᛫ᚦᛁᚾ᛫ᛏᛁᛘᛅ᛫ᚠᛁᚾᛏ᛫ᛁ᛫ᛏᛁᚾᛘᛅᚱᚴ᛫ᚴᚢᛁᛋᚾᛋᛏᛅᛁᚾᚬᛦ᛫ᛏᚢᛅᛁᛦ᛫ᛋᚢᛅ᛫ᛘᛁᚴᛚᛁᛦ
ᛅᛏ᛫ᛁᚴᛁ᛫ᚢᛅᛦ᛫ᛋᚢᛅ᛫ᛋᛏᛁᛋᚴᛦ᛫ᛅᛏ᛫ᛏᚱᛁᚴᛁᛏ᛫ᚴᛅᛏᛁ
ᛁᚾ᛫ᛋᚢ᛫ᚾᛅᛏᚢᚱᛅ᛫ᚠᚢᛚᚴᚦᛁ᛫ᚴᚢᛁᛋᚾᚢᚾᚢᛘ᛫ᛅᛏ
ᚦᚬᛏ᛫ᛘᚢᛚᛋᚴ᛫ᚬ᛫ᚴᚢᛁᛋᚾᛁᚾᛁ᛫ᛋᛁᛘ᛫ᛋ
ᚬ᛫ᛘᚬᛚᛏᛁ᛫ᚠᚢᚱᛁᛦ᛫ᛁᛋ᛫ᛘᚢᛚ
ᛋᚢ᛫ᚴᚢᛁᛋᚾ᛫ᚼᛁᛏ᛫ᚴᚱᚢᛏᛁ
ᚼᚾᚴᛁᚴᛁᛅᛒᛏᚱ᛫ᛁᛋ᛫ᛋᛅ᛫ᚾᛁᚠᛏᚱ
ᛁᛋ᛫ᚠᚱᚢᚦᚬ᛫ᚴᚢᚾᛅᚢᚴᛁ᛫ᚴᛅᚠ᛫ᚴᚢᛁᛋᚾᛁᚾᛅ
ᚠᚱᚢᚦᛁ᛫ᚴᚢᚾᛅᚢᚴᛦ᛫ᛚᛁᛏ᛫ᛚᛅᛁᚦᚬ᛫ᛅᛒᛅᛏᛁᛋᚾᚬᛦ᛫ᛏᛁᛚ᛫ᚴᚢᛁᛋᚾᛅᚱᛁᚾᚬᛦ
ᛅᛅᚢᚴ᛫ᛒᛅᚦ᛫ᚦᚬᛦ᛫ᛘᚬᛚᛅ᛫ᚴᚢᛚ᛫ᛅᛅᚢᚴ᛫ᛋᚢᛅ᛫ᚴᛅᚱᚦᚢ᛫ᚦᚬᛦ
ᛘᚢᛚᚢ᛫ᚠᚢᚱᛋᛏ᛫ᚴᚢᛚ᛫ᛅᛅᚢᚴ᛫ᚠᚱᛁᚦ᛫ᛅᛅᚢᚴ᛫ᛋᛅᛚᚢ᛫ᚠᚱᚢᚦᚬ
ᚦᚬ᛫ᚴᛅᚠ᛫ᚼᛁᚾ᛫ᚦᚬᛁᛘ᛫ᛅᛁᚴᛁ᛫ᛚᛁᚴᛦᛁ᛫ᚼᚢᛁᛚᛏ᛫ᛁᚦᚬ᛫ᛋᚢᛁᚠᚾ
ᛁᚾ᛫ᚴᛅᛅᚢᚴᚱᛁᚾ᛫ᚦᛁᚴᚦᛁ᛫ᛁᚦᚬ᛫ᚼᛚᛁᚢᚦ᛫ᛘᛅᛏᛁ᛫ᚴᚢᛁᚦᚬ
ᚦᚬᛏ᛫ᛁᛋ᛫ᛋᛁᚴᛏ᛫ᛅᛏ᛫ᚦᚬᛦ᛫ᚴᚢᛅᚦᛁ᛫ᛚᛁᚢᚦ᛫ᚦᚬᛏ
ᛁᛋ᛫ᚴᛅᛚᛅᛏ᛫ᛁᛋ᛫ᚴᚱᚢᛏᛅᛋᛁᚴᛦ
ᛅᛅᚢᚴ᛫ᛅᚦᚱ᛫ᛚᛁᛏᛁ᛫ᚴᚢᛅᚦᛁᚾᚢ᛫ᛘᚢᛚᚢ᛫ᚦᚬᛦ᛫ᚼᛅᚱ᛫ᛅᛏ᛫ᚠᚱᚢᚦᚬ
ᛋᚢᛅ᛫ᛅᛏ᛫ᚬ᛫ᚦᚬᛁᛋᛁ᛫ᚾᚬᛏ᛫ᚴᚢᛘ᛫ᚦᚬᚱ᛫ᛋᛅ᛫ᛋᛁᚴᚢᚾᛅᚢᚴᛦ
ᛁᛋ᛫ᛘᚢᛋᛁᚴᛦ᛫ᚼᛁᛏ᛫ᛅᛅᚢᚴ᛫ᛏᚱᛅᛒ᛫ᚠᚱᚢᚦᚬ
ᛏᛅᚢᚴ᛫ᚦᚬᚱ᛫ᚼᛁᛋᚠᛁᚴ᛫ᛘᛁᚴᛁᛏ
ᚦᚬ᛫ᛚᛁᚴᚦᚬᛋᚴ᛫ᚠᚱᚢᚦᚬ᛫ᚠᚱᛁᚦᛦ
ᛘᚢᛋᛁᚴᛦ᛫ᚼᛅᚠᚦᛁ᛫ᛘᛁᚦ᛫ᛋᛁᛦ᛫ᚴᚱᚢᛏᛅ
ᛘᚢᛋᛁᚴᛦ᛫ᚼᛅᚠᚦᛁ᛫ᛘᛁᚦ᛫ᛋᛁᛦ᛫ᚴᚱᚢᛏᛅ
ᛅᛅᚢᚴ᛫ᛅᛏ᛫ᛘᛁᚦᚱᛁ᛫ᚾᚬᛏ᛫ᛋᛒᚢᚱᚦᚢ᛫ᚦᚬᛦ
ᛁᚠ᛫ᛅᛁᚴᛁ᛫ᛚᛅᛁᛏᛁᛋᚴ᛫ᛘᚢᛋᛁᚴᛁ᛫ᛋᛅᛚᛏ
ᚼᛁᚾ᛫ᛒᛅᚦ᛫ᚦᚬᛦ᛫ᛘᚬᛚᛅ᛫ᛚᛁᚴᛦ
ᚦᚬᛦ᛫ᛘᚢᛚᚢ᛫ᛚᛁᛏᛚᛅ᛫ᚼᚱᛁᚦ᛫ᛅᚦᚱ᛫ᚾᛁᚦᛦ᛫ᛋᛁᚴ᛫ᛋᚴᛁᛒᛁᛏ
ᛅᛅᚢᚴ᛫ᚢᛅᛦ᛫ᚦᚬᚱ᛫ᛅᚠᛏᛁᛦ᛫ᛋᚢᛁᛚᚴᛦ᛫ᛁ᛫ᚼᛅᚠᛁᚾᚢ
ᛁᛋ᛫ᛋᛅᚱᛁᚾ᛫ᚠᛁᛚᛦ᛫ᛁ᛫ᚴᚢᛁᛋᚾᛅᚱᛅᛅᚢᚴᛅᛏ
ᚦᚬ᛫ᚢᛅᛦᚦ᛫ᛋᛅᛦ᛫ᛋᛅᛚᛏᚱ

1.
ᚾᚢ᛫ᛁᛦᚢ᛫ᚴᚢᛘᚾᚬᛦ
ᛏᛁᛚ᛫ᚴᚢᚾᛅᚢᚴᛋ᛫ᚼᚢᛋᛅ
ᚠᚱᛅᛘᚢᛁᛋᛅᛦ᛫ᛏᚢᛅᛦ
ᚠᛁᚾᛁᛅ᛫ᛅᛅᚢᚴ᛫ᛘᛁᚾᛁᛅ
ᚦᚬᛦ᛫ᚱᚢ᛫ᛅᛏ᛫ᚠᚱᚢᚦᚬ
ᚠᚱᛁᚦᛚᛅᛁᚠᛋ᛫ᛋᚢᚾᚬᛦ
ᛘᛅᛏᚴᛅᛦ᛫ᛘᛅᚢᛁᛅᛦ
ᛅᛏ᛫ᛘᛁᚾᛁ᛫ᚼᛅᚠᚦᚬᛦ

2.
ᚦᚬᛦ᛫ᛅᛏ᛫ᛚᚢᚦᚱᛁ
ᛚᛅᛁᛏᛅᛦ᛫ᚢᛅᛦᚢ
ᛅᛅᚢᚴ᛫ᚴᚱᛁᚢᛏᛋ᛫ᚴᚱᛁᛅ
ᚴᛁᚴᛋ᛫ᚢᚠ᛫ᛒᛅᛁᛏᚢ
ᚼᛁᛏ᛫ᚼᛁᚾ᛫ᚼᚢᛅᛦᛁᚴᚱᛁ
ᚼᚢᛁᛚᚦ᛫ᚾᛁ᛫ᚢᚾᚦᛁ
ᛅᚦᚱ᛫ᚼᛁᚾ᛫ᚼᛅᚢᚱᚦᛁ
ᚼᛚᛁᚢᛘ᛫ᛅᛒᛅᛏᛅ

3.
ᚦᚬᛦ᛫ᚦᚢᛏ᛫ᚦᚢᛚᚢ
ᚦᛁᚴᚾᚼᚢᚱᚠᛁᚾᚬᛦ
ᛚᛁᚴᛁᚢᛘ᛫ᛚᚢᚦᚱᛅ
ᛚᛁᛏᚢᛘ᛫ᛋᛏᛅᛁᚾᚢᛘ
ᛒᛅᚦ᛫ᚼᛁᚾ᛫ᛁᚾ᛫ᛘᛅᚢᛁᛅᛦ
ᛅᛏ᛫ᚦᚬᛦ᛫ᛘᚬᛚᛅ᛫ᛋᚴᚢᛚᛏᚢ

4.
ᛋᛅᚢᚴᚢ᛫ᛅᛅᚢᚴ᛫ᛋᛚᛅᚢᚴᚢ
ᛋᚾᚢᚦᚴᛅ᛫ᛋᛏᛅᛁᚾᛁ
ᛋᚢᛅ᛫ᛅᛏ᛫ᚠᚱᚢᚦᚬ᛫ᛘᛁᚾ
ᚠᛚᛅᛋᚴ᛫ᛋᚢᚠᚾᛅᚦᛁ
ᚦᚬ᛫ᚴᚢᛅᚦ᛫ᚦᚬᛏ᛫ᛘᛁᚾᛁᛅ
ᚢᛅᛦ᛫ᛏᛁᛚ᛫ᛘᛁᛚᛏᛦᛋ᛫ᚴᚢᛘᛁᚾ

5.
ᛅᚢᚦ᛫ᛘᚬᛚᚢᛘ᛫ᚠᚱᚢᚦᚬ
ᛘᚬᛚᚢᛘ᛫ᛅᛚᛋᛅᛚᛁᚾ
ᛘᚬᛚᚢᛘ᛫ᚠᛁᛅᛚᚦ᛫ᚠᛁᛅᛦ
ᚬ᛫ᚠᛁᚴᛁᚾᛋ᛫ᛚᚢᚦᚱᛁ
ᛋᛁᛏᛁ᛫ᚼᛁᚾ᛫ᚬ᛫ᛅᚢᚦᛁ
ᛋᚢᚠᛁ᛫ᚼᛁᚾ᛫ᚬ᛫ᛏᚢᚾᛁ
ᚢᛁᚴᛁ᛫ᚼᛁᚾ᛫ᛅᛏ᛫ᚢᛁᛚᛁᛅ
ᚦᚬ᛫ᛁᛋ᛫ᚢᛅᛚ᛫ᛘᚬᛚᛁᛏ

6.
ᚼᛁᛋ᛫ᛋᚴᚢᛚᛁ᛫ᛁᚴᛁ
ᛅᚦᚱᚢᛘ᛫ᚴᚱᛅᛏᛅ
ᛏᛁᛚ᛫ᛒᛅᛚᛋ᛫ᛒᚢᛅ
ᚾᛁ᛫ᛏᛁᛚ᛫ᛒᛁᚾᛅ᛫ᚢᚱᚴᛅ
ᚾᛁ᛫ᚼᛁᚴᚢᛁᚴᛁ
ᚼᚢᛅᛋᚢ᛫ᛋᚢᛁᛋᚦᛁ
ᚦᚢ᛫ᛅᛏ᛫ᛒᛁᚾᛅ᛫ᛒᚱᚢᚦᚢᚱ
ᛒᚢᛏᛁᚾ᛫ᚠᛁᚾᛁ

7.
ᛁᚾ᛫ᚼᛁᚾ᛫ᚴᚢᛅᚦ᛫ᛁᚴᛁ
ᚢᚱᚦ᛫ᛁᛏ᛫ᚠᛅᛦᛅ
ᛋᚢᚠᛁᚦ᛫ᛅᛁᚴᛁ᛫ᚦᛁᛏ
ᚾᛁ᛫ᚢᚠ᛫ᛋᛅᛚ᛫ᚴᛅᛅᚢᚴᛅᛦ
ᛁᚦᚬ᛫ᛚᛁᚴᛦ᛫ᛁᚾ᛫ᛋᚢᛅ
ᛚᛁᚢᚦ᛫ᛅᛁᛏ᛫ᚴᚢᛁᚦᛁᚴ

8.
ᚢᛅᛦᛅᛏᚢ᛫ᚠᚱᚢᚦᛁ
ᚠᚢᛚᛋᛒᛁᚴᛦ᛫ᚢᚠ᛫ᚦᛁᚴ
ᛘᚬᛚᚢᛁᚾᛦ᛫ᛘᛁᚾᛅ
ᛁᛋ᛫ᚦᚢ᛫ᛘᛁᚾ᛫ᚴᛅᚢᛒᛏᛁᛦ
ᚴᛅᚢᛋᛏᚢ᛫ᛅᛏ᛫ᛅᚠᛚᛁ
ᛅᛅᚢᚴ᛫ᛅᛏ᛫ᚬᛚᛁᛏᚢᛘ
ᛁᚾ᛫ᛅᛏ᛫ᛅᛏᛁᛋᚾᛁ
ᛁᚴᛁ᛫ᛋᛒᚢᚱᚦᛁᛦ

9.
ᚼᛅᚱᚦᚱ᛫ᚢᛅᛦ᛫ᚼᚱᛅᚢᚴᚾᛁᛦ
ᛅᛅᚢᚴ᛫ᚼᛁᚾᛋ᛫ᚠᛅᚦᛁᛦ
ᚦᚢ᛫ᚢᛅᛦ᛫ᚦᛁᛅᛏᛋᛁ
ᚦᚬᛁᛘ᛫ᛅᚠᛚᚴᛅᚱᛁ
ᛁᚦᛁ᛫ᛅᛅᚢᚴ᛫ᛅᚢᚱᚾᛁᛦ
ᛅᚢᚴᚱᛁᛦ᛫ᚾᛁᚦᛁᛅᛦ
ᛒᚱᚢᚦᛦ᛫ᛒᛁᛋᚴᚱᛁᛋᛅ
ᚦᚬᛁᛘ᛫ᛅᚱᚢᛘ᛫ᛒᚢᚱᚾᚬᛦ

10.
ᚴᚢᛘᛁᛅ᛫ᚴᚱᚢᛏᛁ
ᚢᛦ᛫ᚴᚱᛁᛅ᛫ᚠᛁᛅᛚᛁ
ᚾᛁ᛫ᛋᛅ᛫ᛁᚾ᛫ᚼᛅᚱᚦᛁ
ᚼᛅᛚᛦ᛫ᚢᛦ᛫ᛁᛅᚱᚦᚢ
ᚾᛁ᛫ᛘᚢᛚᛁ᛫ᛋᚢᛅ
ᛘᛅᚱ᛫ᛒᛁᛋᚴᚱᛁᛋᛅ
ᛁᚠ᛫ᚢᛁᛋᛁᛘ᛫ᚢᛁᛏ
ᚢᛅᛏᚱ᛫ᛏᛁᛚ᛫ᚼᛁᚾᚬᛦ

11.
ᚢᛁᛋ᛫ᚢᛁᛏᚱ᛫ᚾᛁᚢ
ᚢᛅᛦᚢᛘ᛫ᛚᛅᛁᚴᛦ
ᛅᚠᛚᚴᛅᛦ᛫ᛅᛚᚾᚬᛦ
ᚠᚢᚱᛁᛦ᛫ᛁᛅᚱᚦ᛫ᚾᛁᚦᛁᚾ
ᛋᛏᚢᚦᚢ᛫ᛘᛅᚢᛁᛅᛦ
ᛅᛏ᛫ᛘᛁᚴᛁᚾᚢᛁᛋᚴᚢᛘ
ᚠᚢᚱᚦᚢᛘ᛫ᛋᛁᛅᛚᚠᛅᛦ
ᛋᛁᛏᛒᛁᛋᚴ᛫ᚢᛦ᛫ᛋᛏᛅᚦ

12.
ᚢᛅᛚᛏᚢᛘ᛫ᚴᚱᛁᚢᛏᛁ
ᚢᚠ᛫ᚴᛅᚱᚦ᛫ᚱᛁᛋᛅ
ᛋᚢᛅ᛫ᛅᛏ᛫ᚠᚢᛚᛏ᛫ᚠᚢᚱᛁᛦ
ᚠᚢᚱ᛫ᛋᚴᛁᛅᛚᚠᛅᛏᛁ
ᛋᚢᛅ᛫ᛋᛚᚬᚴᚦᚢᛘ᛫ᚢᛁᛏ
ᛋᚾᚢᚦᚴᛅ᛫ᛋᛏᛅᛁᚾᛁ
ᚼᛅᚠᚴᛅ᛫ᚼᛅᛚᛁ
ᛅᛏ᛫ᚼᛅᛚᛁᛦ᛫ᛏᛅᚢᚴᚢ

13.
ᛁᚾ᛫ᚢᛁᛏ᛫ᛋᛁᚦᚬᚾ
ᚬ᛫ᛋᚢᛁᚦᛁᚢᚦᚢ
ᚠᚱᛅᛘᚢᛁᛋᛅᛦ᛫ᛏᚢᛅᛦ
ᛁ᛫ᚠᚢᛚᚴ᛫ᛋᛏᛁᚴᚢᛘ
ᛒᛅᛁᛏᚢᛘ᛫ᛒᛁᛅᚱᚾᚢ
ᛁᚾ᛫ᛒᚱᚢᛏᚢᛘ᛫ᛋᚴᛁᛅᛚᛏᚢ
ᚴᛁᚴᚢᛘ᛫ᛁ᛫ᚴᛁᚴᚾᚢᛘ
ᚴᚱᛅᛋᛁᛋᚴᛁᛅᛏ᛫ᛚᛁᚦ

14.
ᛋᛏᛅᚢᛒᚦᚢᛘ᛫ᛋᛏᛁᛚᛁ
ᛋᛏᚢᛏᚢᛘ᛫ᛁᚾᛁᚾ
ᚢᛅᛁᛏᚢᛘ᛫ᚴᚢᚦᚢᛘ
ᚴᚢᛏᚼᚢᚱᛘᛁ᛫ᛚᛁᚦ
ᚢᛅᛦᛅ᛫ᚴᚢᚱᛋᛁᛏᛅ
ᛅᚦᚱ᛫ᚴᚾᚢᛁ᛫ᚠᛁᛚᛁ

15.
ᚠᚱᛅᛘ᛫ᚼᛁᛚᛏᚢᛘ᛫ᚦᚢᛁ
ᚦᚬᚢ᛫ᛘᛁᛋᛁᛋᛁ
ᛅᛏ᛫ᚢᛁᛏ᛫ᛅᛏ᛫ᚴᛅᛒᚢᛘ
ᚴᛁᚾᛏᛅᛦ᛫ᚢᛅᛦᚢᛘ
ᚦᚬᚱ᛫ᛋᚴᚢᚱᚦᚢ᛫ᚢᛁᛏ
ᛋᚴᛅᚱᛒᚢᛘ᛫ᚴᛅᛁᛋᛁᛘ
ᛒᛚᚢᚦ᛫ᚢᛦ᛫ᛒᛁᚾᛁᚢᛘ
ᛅᛅᚢᚴ᛫ᛒᚱᛅᛏ᛫ᚱᚢᚦᚢᛘ

16.
ᚾᚢ᛫ᛅᚱᚢᛘ᛫ᚴᚢᛘᚾᚬᛦ
ᛏᛁᛚ᛫ᚴᚢᚾᛅᚢᚴᛋ᛫ᚼᚢᛋᛅ
ᛘᛁᛋᚴᚢᚾᛚᛅᚢᛋᛅᛦ
ᛅᛅᚢᚴ᛫ᛅᛏ᛫ᛘᛁᚾᛁ᛫ᚼᛅᚠᚦᚬᛦ
ᛅᚢᚱ᛫ᛁᛏᚱ᛫ᛁᛚᛁᛅᛦ
ᛁᚾ᛫ᚢᚠᛁᚾ᛫ᚴᚢᛚᚦᛁ
ᛏᚱᛁᚴᚢᛘ᛫ᛏᚢᛚᚴᛋ᛫ᛋᛁᛅᛏᚢᛚ
ᛏᛅᛒᚱᛏ᛫ᛁᛋ᛫ᛅᛏ᛫ᚠᚱᚢᚦᚬ

17.
ᚼᛁᛏᚱ᛫ᛋᚴᚢᛚᚢ᛫ᚼᚢᛁᛚᛅᛋᚴ
ᚼᛅᛚᛦ᛫ᛋᛏᛅᛏᛅ᛫ᛘᚢᚾ
ᛘᚬᛚᛁᛏ᛫ᚼᛅᚠᛁ᛫ᛁᚴ᛫ᚠᚬᛦ᛫ᛘᛁᚴ
ᛘᛁᛏ᛫ᚢᚠ᛫ᛚᛁᛏᛁ
ᚾᚢ᛫ᛘᚢᚾᛅ᛫ᚼᛅᛏᚢᛘ
ᚼᚢᛁᛚᛏ᛫ᚢᛅᛚ᛫ᚴᛁᚠᛅ
ᛅᚦᚱ᛫ᚠᚢᛚᛘᚬᛚᛁᛏ
ᚠᚱᚢᚦᚬ᛫ᚦᚬᚢᚴᛁ

18.
ᚼᛁᛏᚱ᛫ᛋᚴᚢᛚᚢ᛫ᚼᛅᛏᛚᛅ
ᚼᛅᚱᚦᚬᚱ᛫ᛏᚱᛁᚢᚾᛦ
ᚢᛅᛒᚾ᛫ᚢᛅᛚᛏᚱᛅᚢᚱᛅᚢᚴ
ᚢᛁᚴᛁ᛫ᚦᚢ᛫ᚠᚱᚢᚦᛁ
ᚢᛁᚴᛁ᛫ᚦᚢ᛫ᚠᚱᚢᚦᛁ
ᛁᚠ᛫ᚦᚢ᛫ᚼᛚᚢᚦᚬ᛫ᚢᛁᛚ
ᛋᛁᚴᚢᛘ᛫ᛅᚢᚴᚱᚢᛘ
ᛅᛅᚢᚴ᛫ᛋᛁᚴᚢᛘ᛫ᚠᚢᚱᚾᚢᛘ

19.
ᛁᛚᛏ᛫ᛋᛁ᛫ᛁᚴ᛫ᛒᚱᛁᚾᛅ
ᚠᚢᚱᛁᛦ᛫ᛅᚢᛋᛏᛁᚾ᛫ᛒᚢᚱᚴ
ᚢᛁᚴᛋᛒᛁᛅᛚ᛫ᚢᛁᚴᛅ
ᚦᚬᛏ᛫ᛘᚢᚾ᛫ᚢᛁᛏᛁ᛫ᚴᛅᛚᛅᚦᚱ
ᛘᚢᚾ᛫ᚼᛁᛋ᛫ᚴᚢᛘᛅ
ᚼᛁᚾᛁᚴ᛫ᛅᚠ᛫ᛒᚱᛁᚴᚦᛁ
ᛅᛅᚢᚴ᛫ᛒᚱᛁᚾᛅ᛫ᛒᚢ
ᚠᚢᚱᛁᛦ᛫ᛒᚢᚦᛚᛅᚢᚴᛁ

20.
ᛘᚢᚾᛅᛏ᛫ᚦᚢ᛫ᚼᛅᛚᛏᛅ
ᚼᛚᛅᛁᚦᛦᛅᛦ᛫ᛋᛏᚢᛚᛁ
ᚱᛅᚢᚦᚢᛘ᛫ᚼᚱᛁᚴᚢᛘ
ᚾᛁ᛫ᚱᛁᚴᛁᚴᚱᛁᚢᛏᛁ
ᛏᛁᚴᚢᛘ᛫ᚬ᛫ᛘᛅᛏᛚᛅ
ᛘᛅᚱ᛫ᛋᚴᛅᚱᛒᛅᛦᛅ
ᛁᛋᛁᛘᛅ᛫ᚢᛅᛚᚾᚬᛦ
ᛁ᛫ᚢᛅᛚᛏᚱᛅᚢᚱᛅ

21.
ᛘᚢᛚ᛫ᛘᛁᚾᛋ᛫ᚠᛅᚦᚱ
ᛘᛅᚱ᛫ᚱᛅᛘᛚᛁᚴᛅ
ᚦᚢᛁᛅᛏ᛫ᚼᚢᚾ᛫ᚠᛅᛁᚴᚦ᛫ᚠᛁᛋᛅ
ᚠᛁᛅᛚᛘᛅᚱᚴᚱᛅ᛫ᛋᛅ
ᛋᛏᛅᚢᚴᚢ᛫ᛋᛏᚢᚱᛅᛦ
ᛋᛏᛁᚦᚱ᛫ᚠᚱᚬ᛫ᛚᚢᚦᚱᛁ
ᛁᛅᚱᚾᛁ᛫ᚢᛅᛦᚦᚬᛦ
ᛘᚬᛚᚢᛘ᛫ᛁᚾ᛫ᚠᚱᛅᛘᛅᛦ

22.
ᛘᚬᛚᚢᛘ᛫ᛁᚾ᛫ᚠᚱᛅᛘᛅᛦ
ᛘᚢᚾ᛫ᚢᚱᛋᚢ᛫ᛋᚢᚾᛦ
ᚢᛁᚦ᛫ᚼᛅᛚᚠᛏᛁᚾᛅ
ᚼᛁᚠᚾᛅ᛫ᚠᚱᚢᚦᚬ
ᛋᛅ᛫ᛘᚢᚾ᛫ᚼᛁᚾᚬᛦ
ᚼᛅᛁᛏᛁᚾ᛫ᚢᛁᛋᚦᚬ
ᛒᚢᚱ᛫ᛅᛅᚢᚴ᛫ᛒᚱᚢᚦᛁᛦ
ᚢᛁᛏᚢᛘ᛫ᛒᛅᚦᚬᚱ᛫ᚦᚬᛏ

23.
ᛘᚢᛚᚢ᛫ᛘᛅᚢᛁᛅᛦ
ᛘᛁᚴᛁᚾᛋ᛫ᚴᚢᛋᛏᚢᚦᚢ
ᚢᛅᛦᚢ᛫ᛅᚢᚴᛅᛦ
ᛁ᛫ᛁᛅᛏᚢᚾᛘᚢᚦᛁ
ᛋᚴᚢᛚᚠᚢ᛫ᛋᚴᛅᛒᛏᚱᛁ
ᛋᚴᛅᚢᛏᛋᚴ᛫ᛚᚢᚦᚱ᛫ᚢᚠᛁᚾ
ᚼᚱᛅᚢᛏ᛫ᛁᚾ᛫ᚼᛅᚠᚴᛁ
ᚼᛅᛚᛦ᛫ᛋᚢᛏᚱ᛫ᛁ᛫ᛏᚢᛅᚢ

24.
ᛁᚾ᛫ᛒᛁᛋᚴᚱᛁᛋᛅ
ᛒᚱᚢᚦᛦ᛫ᚢᚱᚦ᛫ᚢᛒ᛫ᚴᚢᛅᚦ
ᛘᚬᛚᛁᛏ᛫ᚼᛅᚠᚢᛘ᛫ᚠᚱᚢᚦᛁ
ᛋᛁᚾ᛫ᛘᚢᚾᚢᛘ᛫ᚼᚬᛏᛅ
ᚼᛅᚠᛅ᛫ᚠᚢᛚᛋᛏᛅᚦᛁᛏ
ᚠᛚᛁᚢᚦ᛫ᛅᛏ᛫ᛘᛁᛚᛏᛦᛁ
