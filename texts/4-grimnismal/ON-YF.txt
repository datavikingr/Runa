ᚼᚱᛅᚢᚦᚬᚢᚴᛦ᛫ᚴᚢᚾᛅᚢᚴᛦ᛫ᛅᛏᛁ᛫ᛏᚢᛅ᛫ᛋᚢᚾᚢ
ᚼᛁᛏ᛫ᛁᚾᛅᚱ᛫ᛁᚴᚾᛅᚱ᛫ᛁᚾ᛫ᛁᚾᛅᚱ᛫ᚴᛅᛁᛋᚬᚦᚱ
ᛁᚴᚾᛅᚱ᛫ᚢᛅᛦ᛫ᛏᛁᚢ᛫ᚢᛁᛏᚱᛅ᛫ᛁᚾ᛫ᚴᛅᛁᛋᚬᚦᚱ᛫ᛅᛏᛅ᛫ᚢᛁᛏᚱᛅ
ᛁᚴᚾᛅᚱ᛫ᚢᛅᛦ᛫ᛏᛁᚢ᛫ᚢᛁᛏᚱᛅ᛫ᛁᚾ᛫ᚴᛅᛁᛋᚬᚦᚱ᛫ᛅᛏᛅ᛫ᚢᛁᛏᚱᛅ
ᚢᛁᛏᚱ᛫ᚱᛁᚴ᛫ᚦᚬ᛫ᛁ᛫ᚼᛅᚠ᛫ᚢᛏ
ᛁ᛫ᚾᛅᛏᛘᚢᚱᚴᚱᛁ᛫ᛒᚱᚢᛏᚢ᛫ᚦᚬᛁᛦ᛫ᚢᛁᚦ᛫ᛚᛅᛏ᛫ᛅᛅᚢᚴ᛫ᚴᛁᚴᚢ᛫ᚢᛒ
ᚠᚢᛏᚢ᛫ᚴᚢᛏᛒᚢᛏᛅ᛫ᛅᛁᚾ᛫ᚦᚬᚱ᛫ᚢᛅᛦᚢ᛫ᚦᚬᛁᛦ᛫ᚢᛒ᛫ᚢᛁᛏᚱᛁᚾ
ᚴᛁᛋᛚᛁᚴ᛫ᚠᚢᛋᛏᚱᛅᚦᛁ᛫ᛁᚴᚾᛅᚱ᛫ᛁᚾ᛫ᚴᛅᚱᛚ
ᚠᚢᛋᛏᚱᛅᚦᛁ᛫ᚴᛅᛁᛋᚬᚦ᛫ᛅᛅᚢᚴ᛫ᚴᛁᚾᛏᛁ᛫ᚼᛁᚾᚢᛘ᛫ᚱᛅᚦ
ᛅᛏ᛫ᚢᛅᛦᛁ᛫ᚠᛁᚴ᛫ᚴᛅᚱᛚ᛫ᚦᚬᛁᛘ᛫ᛋᚴᛁᛒ
ᛁᚾ᛫ᛁᛋ᛫ᚦᚬᚢ᛫ᚴᛁᛋᛚᛁᚴ᛫ᛚᛅᛁᛏᚢ᛫ᚦᚬ᛫ᛏᛁᛚ᛫ᛋᛏᚱᛅᛏᛅᛦ
ᚦᚬ᛫ᛘᚬᛚᛏᛁ᛫ᚴᛅᚱᛚ᛫ᛅᛁᚾᛘᚬᛚᛁ᛫ᚢᛁᚦ᛫ᚴᛅᛁᛋᚬᚦ
ᚦᚬᛁᛦ᛫ᚠᛁᚴᚢ᛫ᛒᚢᚱ᛫ᛅᛅᚢᚴ᛫ᚴᚢᛘᚢ᛫ᛏᛁᛚ᛫ᛋᛏᚬᚦᚢᛅ᛫ᚠᚬᚦᚱ᛫ᛋᛁᚾᛋ
ᚴᛅᛁᛋᚬᚦᚱ᛫ᚢᛅᛦ᛫ᚠᚱᛅᛘ᛫ᛁ᛫ᛋᚴᛁᛒᛁ
ᚴᛅᛁᛋᚬᚦᚱ᛫ᚢᛅᛦ᛫ᚠᚱᛅᛘ᛫ᛁ᛫ᛋᚴᛁᛒᛁ
ᛘᚬᛚᛏᛁ᛫ᚠᛅᚱᚦᚢ᛫ᚦᚬᚱ᛫ᛁᛋ᛫ᛋᛘᚢᛚ᛫ᚼᛅᚠᛁ᛫ᚦᛁᚴ
ᛋᚴᛁᛒᛁᛏ᛫ᚱᛁᚴ᛫ᛁ᛫ᚼᛅᚠ᛫ᚢᛏ
ᛁᚾ᛫ᚴᛅᛁᛋᚬᚦᚱ᛫ᚴᛁᚴ᛫ᚢᛒ᛫ᛏᛁᛚ᛫ᛒᚢᛁᛅᛦ
ᚼᛁᚾᚢᛘ᛫ᚢᛅᛦ᛫ᚦᚬᚱ᛫ᚢᛅᛚ᛫ᚠᛁᚴᚾᛅᛏ
ᚦᚬ᛫ᚢᛅᛦ᛫ᚠᛅᚦᛁᛦ᛫ᚼᛁᚾᛋ᛫ᛅᛏᛅᚦᚱ
ᚢᛅᛦ᛫ᚦᚬ᛫ᚴᛅᛁᛋᚬᚦᚱ᛫ᛏᛁᛚ᛫ᚴᚢᚾᛅᚢᚴᛋ
ᛏᛁᚴᛁᚾ᛫ᛅᛅᚢᚴ᛫ᚢᛅᛦᚦ᛫ᛘᛅᚦᛦ᛫ᚬᚴᛅᛏᚱ
ᚬᚦᛁᚾ᛫ᛅᛅᚢᚴ᛫ᚠᚱᛁᚴ᛫ᛋᛅᛏᚢ᛫ᛁ᛫ᚼᛚᛁᚦᛋᚴᛁᛅᛚᚠ
ᛅᛅᚢᚴ᛫ᛋᛅ᛫ᚢᛒ᛫ᚼᛅᛁᛘᛅ᛫ᛅᛚᛅ
ᚬᚦᛁᚾ᛫ᛘᚬᛚᛏᛁ
ᛋᛁᛦ᛫ᚦᚢ᛫ᛁᚴᚾᛅᚱ᛫ᚠᚢᛋᛏᚱᛅ᛫ᚦᛁᚾ᛫ᚼᚢᛅᛦ᛫ᚼᛁᚾ᛫ᛁᛚᛦ᛫ᛒᛅᚱᚾ
ᚢᛁᚦ᛫ᚴᛅᚢᚴᛁ᛫ᛁ᛫ᚼᛁᛚᛁᚾᚢᛘ
ᛁᚾ᛫ᚴᛅᛁᛋᚬᚦᚱ᛫ᚠᚢᛋᛏᚱᛁ᛫ᛘᛁᚾ᛫ᛁᛋ
ᚴᚢᚾᛅᚢᚴᛦ᛫ᛅᛅᚢᚴ᛫ᛋᛁᛏᛦ᛫ᚾᚢ᛫ᛅᛏ᛫ᛚᛅᛏᛁ
ᚠᚱᛁᚴ᛫ᛋᛁᚴᛁᛦ
ᚼᛁᚾ᛫ᛁᛋ᛫ᛘᛅᛏᚾᛁᚦᛁᚴᛦ᛫ᛋᛅ᛫ᛅᛏ᛫ᚼᛁᚾ᛫ᚴᚢᛁᛚᛦ᛫ᚴᛅᛋᛏᛁ᛫ᛋᛁᚾᛅ
ᛁᚠ᛫ᚼᛁᚾᚢᛘ᛫ᚦᚬᚢᚴᛁᛅ᛫ᚢᚠ᛫ᛘᛅᚱᚴᛁᛦ᛫ᚴᚢᛘᛅ
ᚬᚦᛁᚾ᛫ᛋᛁᚴᛁᛦ᛫ᛅᛏ᛫ᚦᚬᛏ᛫ᛁᛋ᛫ᛁᚾ᛫ᛘᛁᛋᛏᛅ᛫ᛚᛅᚢᚴᛁ
ᚦᚬᚢ᛫ᚢᛅᚦᛁᛅ᛫ᚢᛒ᛫ᚦᛁᛏᛅ᛫ᛘᚬᛚ
ᚠᚱᛁᚴ᛫ᛋᛅᛏᛁ᛫ᛁᛋᚴᛁᛋᛘᛅᚢ᛫ᛋᛁᚾᛅ
ᚠᚢᛚᚢ᛫ᛏᛁᛚ᛫ᚴᛅᛁᛋᚬᚦᚬᛦ
ᚼᚢᚾ᛫ᛒᛅᚦ᛫ᚴᚢᚾᛅᚢᚴ᛫ᚢᛅᛦᛅᛋᚴ᛫ᛅᛏ᛫ᛅᛁᚴᛁ᛫ᚠᚢᚱᛁᛋᚴᛁᛋᚦᛁ᛫ᚼᛁᚾᚢᛘ
ᚠᛁᛅᛚᚴᚢᚾᛁᚴᛦ᛫ᛘᛅᚦᛦ᛫ᛋᛅ᛫ᛁᛋ᛫ᚦᚬᚱ᛫ᚢᛅᛦ᛫ᚴᚢᛘᛁᚾ᛫ᛁ᛫ᛚᛅᛏ
ᛅᛅᚢᚴ᛫ᛋᛁᚴᚦᛁ᛫ᚦᚬᛏ᛫ᛘᛅᚱᚴ᛫ᚬ᛫ᛅᛏ
ᛁᚴᛁ᛫ᚼᚢᛏᚱ᛫ᚢᛅᛦ᛫ᛋᚢᛅ᛫ᚢᛚᛘᛦ
ᛅᛏ᛫ᚬ᛫ᚼᛁᚾ᛫ᛘᚢᚾᛏᛁ᛫ᚼᛚᛅᚢᛒᛅ
ᛁᚾ᛫ᚦᚬᛏ᛫ᚢᛅᛦ᛫ᛁᚾ᛫ᛘᛁᛋᛏᛁ᛫ᚼᛁᚴᚢᛘᛁ
ᛅᛏ᛫ᚴᛅᛁᛋᚬᚦᚱ᛫ᚢᛅᛦᛁ᛫ᛅᛁᚴᛁ᛫ᛘᛅᛏᚴᚢᚦᛦ
ᛅᛅᚢᚴ᛫ᚦᚢ᛫ᛚᛅᛏᛦ᛫ᚼᛁᚾ᛫ᚼᛅᛏᛁᚴᛅ᛫ᚦᛁᚾ
ᛘᛁᚾ᛫ᛁᛋ᛫ᛅᛁᚴᛁ᛫ᚢᛁᛚᛏᚢ᛫ᚼᚢᛏᛅᛦ᛫ᚬ᛫ᚱᛅᚦᚬ
ᛋᛅ᛫ᚢᛅᛦ᛫ᛁ᛫ᚠᛁᛚᛏᛁ᛫ᛒᛚᛅᛘ᛫ᛅᛅᚢᚴ᛫ᚾᛅᚠᛏᛁᛋᚴ
ᚴᚱᛁᛘᚾᛁᛦ᛫ᛅᛅᚢᚴ᛫ᛋᛁᚴᚦᛁ᛫ᛁᚴᛁ᛫ᚠᛚᛅᛁᛦᛅ᛫ᚠᚱᚬ᛫ᛋᛁᛦ
ᚦᚢᛏ᛫ᚼᛁᚾ᛫ᚢᛅᛦᛁ᛫ᛅᛏ᛫ᛋᛒᚢᚱᚦᚱ
ᚴᚢᚾᛅᚢᚴᛦ᛫ᛚᛁᛏ᛫ᚼᛁᚾ᛫ᛒᛁᚾᛅ᛫ᛏᛁᛚ᛫ᛋᛁᚴᚾᛅ᛫ᛅᚢᚴ
ᛋᛅᛏᛁᛅ᛫ᛘᛁᛚᛁ᛫ᛁᛚᛏᛅ᛫ᛏᚢᛁᚴᛁᛅ
ᛅᛅᚢᚴ᛫ᛋᛅᛏ᛫ᚼᛁᚾ᛫ᚦᚬᚱ᛫ᛅᛏᛅ᛫ᚾᚬᛏᛦ
ᚴᛅᛁᛋᚬᚦᚱ᛫ᚴᚢᚾᛅᚢᚴᛦ᛫ᛅᛏᛁ᛫ᛋᚢᚾ᛫ᛏᛁᚢ᛫ᚢᛁᛏᚱᛅ᛫ᚴᛅᛘᛚᛁᚾ
ᛅᛅᚢᚴ᛫ᚼᛁᛏ᛫ᛁᚴᚾᛅᚱ᛫ᛅᚠᛏᛁᛦ᛫ᛒᚱᚢᚦᚢᚱ᛫ᚼᛁᚾᛋ
ᛁᚴᚾᛅᚱ᛫ᚴᛁᚴ᛫ᛅᛏ᛫ᚴᚱᛁᛘᚾᛁ᛫ᛅᚢᚴ
ᚴᛅᚠ᛫ᚼᛁᚾᚢᛘ᛫ᚼᚢᚱᚾ᛫ᚠᚢᛚᛏ᛫ᛅᛏ᛫ᛏᚱᛁᚴᛅ
ᛋᛁᚴᚦᛁ᛫ᛅᛏ᛫ᚴᚢᚾᛅᚢᚴᛦ᛫ᚴᚬᚱᚦᛁ᛫ᛁᛚᛅ
ᛁᛋ᛫ᚼᛁᚾ᛫ᛚᛁᛏ᛫ᛒᛁᛏᛅ᛫ᚼᛁᚾ᛫ᛋᛁᚴᛚᛅᚢᛋᛁᚾ
ᚴᚱᛁᛘᚾᛁᛦ᛫ᛏᚱᛁᚴ᛫ᛅᚠ
ᚦᚬ᛫ᚢᛅᛦ᛫ᛁᛚᛏᛦᛁᚾ᛫ᛋᚢᛅ᛫ᚴᚢᛘᛁᚾ
ᛅᛏ᛫ᚠᛁᛚᛏᛦᛁᚾ᛫ᛒᚱᛁᚾ᛫ᛅᚠ᛫ᚴᚱᛁᛘᚾᛁ
ᚼᛁᚾ᛫ᚴᚢᛅᚦ

1.
ᚼᛅᛁᛏᚱ᛫ᛅᚱᛏᚢ᛫ᚼᚱᛁᛒᚢᚦᚱ
ᛅᛅᚢᚴ᛫ᚼᛁᛚᛏᛦ᛫ᛏᛁᛚ᛫ᛘᛁᚴᛁᛚ
ᚴᛁᚴᚢᛘᚴ᛫ᚠᛁᛋ᛫ᚠᚢᚾᛁ
ᛚᚢᚦᛁ᛫ᛋᚢᛁᚦᚾᚬᛦ
ᚦᚢᛏ᛫ᛁᚴ᛫ᚬ᛫ᛚᚢᛒᛏ᛫ᛒᛁᛋᛁᚴ
ᛒᚱᛁᚾᚢᛘᚴ᛫ᚠᛁᛚᛏᛦ᛫ᚠᚢᚱᛁᛦ

2.
ᛅᛏᛅ᛫ᚾᚬᛏᛦ
ᛋᛅᛏ᛫ᛁᚴ᛫ᛘᛁᛚᛁ᛫ᛁᛚᛏᛅ᛫ᚼᛁᛋ
ᛋᚢᛅ᛫ᛅᛏ᛫ᛘᛁᛦ᛫ᛘᛁᚾᚴᛁ᛫ᛘᛅᛏ᛫ᚾᛁ᛫ᛒᛅᚢᛏ
ᚾᛁᛘᛅ᛫ᛅᛁᚾ᛫ᛁᚴᚾᛅᚱ
ᛁᛋ᛫ᛅᛁᚾ᛫ᛋᚴᛅᛚ᛫ᚱᛅᚦᚬ
ᚴᛅᛁᛋᚬᚦᚬᛦ᛫ᛋᚢᚾᛦ
ᚴᚢᛏᚾᛅ᛫ᛚᛅᛏᛁ

3.
ᚼᛅᛁᛚ᛫ᛋᚴᛅᛚᛏᚢ᛫ᛁᚴᚾᛅᚱ
ᛅᛚᛋ᛫ᚦᛁᚴ᛫ᚼᛅᛁᛚᛁᚾ᛫ᛒᛁᚦᛦ
ᚢᛁᛋᛅᛏᚢᛦ᛫ᚢᛅᛦᛅ
ᛅᛁᚾᛋ᛫ᛏᚱᛅᚢᚴᛁᛅᛦ
ᚦᚢ᛫ᛋᚴᛅᛚᛏ᛫ᛅᛚᛏᚱᛁᚴᛁ
ᛒᛅᛏᛦᛁ᛫ᚴᛁᛅᛚᛏ᛫ᚴᛁᛏᛅ

4.
ᛚᛅᛏ᛫ᛁᛋ᛫ᚼᛅᛁᛚᛁᚴᛏ
ᛁᛋ᛫ᛁᚴ᛫ᛚᛁᚴᛁᛅ᛫ᛋᛁ
ᚬᛋᛁᛘ᛫ᛅᛅᚢᚴ᛫ᛅᛚᚠᚢᛘ᛫ᚾᚬᛦ
ᛁᚾ᛫ᛁ᛫ᚦᚱᚢᚦᚼᛅᛁᛘᛁ
ᛋᚴᛅᛚ᛫ᚦᚢᚱ᛫ᚢᛅᛦᛅ
ᚢᚾᛏᛋ᛫ᚢᛒ᛫ᚱᛁᚢᚠᛅᛋᚴ᛫ᚱᛁᚴᛁᚾ

5.
ᚢᛏᛅᛚᛁᛦ᛫ᚼᛅᛁᛏᛅ
ᚦᚬᚱ᛫ᛁᛋ᛫ᚢᛚᛦ᛫ᚼᛅᚠᛁᛦ
ᛋᛁᛦ᛫ᚢᛒ᛫ᚴᛅᚱᚢᛅ᛫ᛋᛅᛚᛁ
ᛅᛚᚠᚼᛅᛁᛘ᛫ᚠᚱᛅᚢ
ᚴᛅᚠᚢ᛫ᛁ᛫ᛅᚱᛏᛁᚴᛅ
ᛏᛁᚢᛅᛦ᛫ᛅᛏ᛫ᛏᛁᚾᚠᛁ

6.
ᛒᚢᛦ᛫ᛁᛋ᛫ᛋᛅ᛫ᛁᚾ᛫ᚦᚱᛁᚦᛁ
ᛁᛋ᛫ᛒᛚᛁᚦ᛫ᚱᛁᚴᛁᚾ
ᛋᛁᛚᚠᚱᛁ᛫ᚦᛁᚴᚦᚢ᛫ᛋᛅᛚᛁ
ᚢᛅᛚᛅᛋᚴᛁᛅᛚᚠ᛫ᚼᛅᛁᛏᛁᛦ
ᛁᛋ᛫ᚢᛁᛚᛏᛁ᛫ᛋᛁᛦ
ᚬᛋ᛫ᛁ᛫ᛅᚱᛏᛁᚴᛅ

7.
ᛋᚬᚴᚢᛅᛒᛁᚴᛦ᛫ᚼᛅᛁᛏᛁᛦ᛫ᛁᚾ᛫ᚠᛁᚢᚱᚦᛁ
ᛁᚾ᛫ᚦᚬᚱ᛫ᛋᚢᛅᛚᛅᛦ᛫ᚴᚾᛁᚴᚢ
ᚢᚾᛁᛦ᛫ᚢᚠᛁᛦ᛫ᚴᛚᚢᛘᛁᛅ
ᚦᚬᚱ᛫ᚦᚬᚢ᛫ᚬᚦᛁᚾ᛫ᛅᛅᚢᚴ᛫ᛋᛁᚴᛅ
ᛏᚱᛁᚴᛅ᛫ᚢᛒ᛫ᛅᛚᛅ᛫ᛏᛁᚴᛅ
ᚴᛚᛅᚦ᛫ᚢᛦ᛫ᚴᚢᛚᚾᚢᛘ᛫ᚴᛁᛋᛁᛘ

8.
ᚴᛚᛅᚦᛋᚼᛅᛁᛘᛦ᛫ᚼᛅᛁᛏᛁᛦ᛫ᛁᚾ᛫ᚠᛁᛘᛏᛁ
ᚦᚬᚱᛋ᛫ᛁᚾ᛫ᚴᚢᛚᛒᛁᛅᚱᛏᛅ
ᚢᛅᛚᚼᛅᛚ᛫ᚢᛁᚦ᛫ᚢᚠ᛫ᚦᚱᚢᛘᛁᛦ
ᛁᚾ᛫ᚦᚬᚱ᛫ᚼᚱᚢᛒᛏᚱ
ᚴᚢᛋ᛫ᚼᚢᛁᛋᛁᛁᚾ᛫ᛏᛁᚴ
ᚢᛅᛒᛏᛅᚢᚦᚬ᛫ᚢᛅᛦᛅ

9.
ᛘᛁᛁᚴ᛫ᛁᛋ᛫ᛅᚢᚦᚴᛁᚾᛏ
ᚦᚬᛁᛘ᛫ᛁᛋ᛫ᛏᛁᛚ᛫ᚬᚦᛁᚾᛋ᛫ᚴᚢᛘᛅ
ᛋᛅᛚᚴᚢᚾᛁ᛫ᛅᛏ᛫ᛋᛁᛅ
ᛋᚴᛅᛒᛏᚢᛘ᛫ᛁᛋ᛫ᚱᛁᚾ᛫ᚱᛁᛒᛏ
ᛋᚴᛁᛅᛚᛏᚢᛘ᛫ᛁᛋ᛫ᛋᛅᛚᛦ᛫ᚦᛁᚴᛁᚦᚱ
ᛒᚱᚢᚾᛁᚢᛘ᛫ᚢᛒ᛫ᛒᛁᚴᛁ᛫ᛋᛏᚱᛅᛏ

10.
ᛘᛁᛁᚴ᛫ᛁᛋ᛫ᛅᚢᚦᚴᛁᚾᛏ
ᚦᚬᛁᛘ᛫ᛁᛋ᛫ᛏᛁᛚ᛫ᚬᚦᛁᚾᛋ᛫ᚴᚢᛘᛅ
ᛋᛅᛚᚴᚢᚾᛁ᛫ᛅᛏ᛫ᛋᛁᛅ
ᚢᛅᛦᚴᛦ᛫ᚼᚾᚴᛁᛦ
ᚠᚬᛦ᛫ᚢᛁᛋᛏᛁᚾ᛫ᛏᚢᚱ
ᛅᛅᚢᚴ᛫ᛏᚱᚢᛒᛁᛦ᛫ᛅᚱᚾ᛫ᚢᚠᛁᛦ

11.
ᚦᚱᚢᛘᚼᛅᛁᛘᛦ᛫ᚼᛅᛁᛏᛁᛦ᛫ᛁᚾ᛫ᛋᛁᛏᛁ
ᛁᛋ᛫ᚦᛁᛅᛏᛋᛁ᛫ᛒᛁᚢ
ᛋᛅ᛫ᛁᚾ᛫ᛅᛘᛅᛏᚴᛁ᛫ᛁᛅᛏᚢᚾ
ᛁᚾ᛫ᚾᚢ᛫ᛋᚴᛁᚦᛁ᛫ᛒᛅᚢᚴᚢᛁᛦ
ᛋᚴᛁᛦ᛫ᛒᚱᚢᚦᛦ᛫ᚴᚢᚦᚬ
ᚠᚢᚱᚾᚬᛦ᛫ᛏᚢᛒᛏᛁᛦ᛫ᚠᛅᚦᚱ

12.
ᛒᚱᛅᛁᚦᚬᛒᛚᛁᚴ᛫ᛁᛦᚢ᛫ᛁᚾ᛫ᛋᛁᛅᚢᛏᚢ
ᛁᚾ᛫ᚦᚬᚱ᛫ᛒᛅᛚᛏᚱ᛫ᚼᛅᚠᛁᛦ
ᛋᛁᛦ᛫ᚢᛒ᛫ᚴᛅᚱᚢᛅ᛫ᛋᛅᛚᛁ
ᚬ᛫ᚦᚢᛁ᛫ᛚᛅᛏᛁ
ᛁᛋ᛫ᛁᚴ᛫ᛚᛁᚴᛁᛅ᛫ᚢᛅᛁᛏ
ᚠᚬᛋᛏᛅ᛫ᚠᛅᛁᚴᚾᛋᛏᛅᚠᛁ

13.
ᚼᛁᛘᛁᚾᛒᛁᛅᚱᚴ᛫ᛁᛦᚢ᛫ᛁᚾ᛫ᛅᛏᚢ
ᛁᚾ᛫ᚦᚬᚱ᛫ᚼᛅᛁᛘᛏᛅᛚ
ᚴᚢᛁᚦᚬ᛫ᚢᛅᛚᛏᛅ᛫ᚢᛁᚢᛘ
ᚦᚬᚱ᛫ᚢᛅᛦᚦᚱ᛫ᚴᚢᚦᚬ
ᛏᚱᛁᚴᛦ᛫ᛁ᛫ᚢᛅᛦᚢ᛫ᚱᛁᚾᛁ
ᚴᛚᛅᚦᛦ᛫ᛁᚾ᛫ᚴᚢᚦᚬ᛫ᛘᛁᛅᚦ

14.
ᚠᚢᛚᚴᚢᛁᚴᛦ᛫ᛁᛋ᛫ᛁᚾ᛫ᚾᛁᚢᛏᛁ
ᛁᚾ᛫ᚦᚬᚱ᛫ᚠᚱᛅᚢᛁᛅ᛫ᚱᛅᚦᚱ
ᛋᛅᛋᛅ᛫ᚴᚢᛋᛏᚢᛘ᛫ᛁ᛫ᛋᛅᛚ
ᚼᛅᛚᚠᛁᚾ᛫ᚢᛅᛚ
ᚼᚢᚾ᛫ᚴᚢᛋ᛫ᚼᚢᛁᛋᛁᛁᚾ᛫ᛏᛁᚴ
ᛁᚾ᛫ᚼᛅᛚᚠᛁᚾ᛫ᚬᚦᛁᚾ᛫ᚬ

15.
ᚴᛚᛁᛏᚾᛁᛦ᛫ᛁᛋ᛫ᛁᚾ᛫ᛏᛁᚢᛏᛁ
ᚼᛁᚾ᛫ᛁᛋ᛫ᚴᚢᛚᛁ᛫ᛋᛏᚢᛏᚱ
ᛅᛅᚢᚴ᛫ᛋᛁᛚᚠᚱᛁ᛫ᚦᛁᚴᚦᚱ᛫ᛁᛏ᛫ᛋᛅᛘᛅ
ᛁᚾ᛫ᚦᚬᚱ᛫ᚠᚢᚱᛋᛁᛏᛁ
ᛒᛅᚢᚴᛁᛦ᛫ᚠᛚᛁᛋᛏᛁᚾ᛫ᛏᛁᚴ
ᛅᛅᚢᚴ᛫ᛋᚢᛅᚠᛁᛦ᛫ᛅᛚᛅᛦ᛫ᛋᛁᚴᛁᛦ

16.
ᚾᚢᛅᛏᚢᚾ᛫ᛁᛦᚢ᛫ᛁᚾ᛫ᛁᛚᛁᛒᛏᚢ
ᛁᚾ᛫ᚦᚬᚱ᛫ᚾᛁᛅᚱᚦᚱ᛫ᚼᛅᚠᛁᛦ
ᛋᛁᛦ᛫ᚢᛒ᛫ᚴᛅᚱᚢᛅ᛫ᛋᛅᛚᛁ
ᛘᛁᚾᛅ᛫ᚦᛁᚴᛁᛚ
ᛁᚾ᛫ᛘᛅᛁᚾᛋ᛫ᚢᛁᚾᛁ
ᚼᛅᛏᛁᛒᚱᚢᚦᚢᛘ᛫ᚼᛅᚱᚴᛁ᛫ᚱᛅᚦᚱ

17.
ᚼᚱᛁᛋᛁ᛫ᚢᛁᚴᛋ
ᛅᛅᚢᚴ᛫ᚼᛅ᛫ᚴᚱᛅᛋᛁ
ᚢᛁᚦᚬᚱᛋ᛫ᛚᛅᛏ᛫ᚢᛁᚦᛁ
ᛁᚾ᛫ᚦᚬᚱ᛫ᛘᛁᚴᛦ᛫ᚢᚠ᛫ᛚᛅᛏᛋᚴ
ᛅᚠ᛫ᛘᛅᚱᛋ᛫ᛒᛁᚴᛁ
ᚠᚱᛅᚢᚴᚾ᛫ᛅᛏ᛫ᚼᛁᚠᚾᛅ᛫ᚠᛅᚦᚱ

18.
ᛅᛏᚼᚱᛁᛘᚾᛁᛦ
ᛚᛅᛏᛦ᛫ᛁ᛫ᛁᛚᛏᚼᚱᛁᛘᚾᛁ
ᛋᛅᚼᚱᛁᛘᚾᛁ᛫ᛋᚬᚦᛁᚾ
ᚠᛚᛁᛋᚴᛅ᛫ᛒᛁᛏᛋᛏ
ᛁᚾ᛫ᚦᚬᛏ᛫ᚠᚬᛁᛦ᛫ᚢᛁᛏᚢ
ᚢᛁᚦ᛫ᚼᚢᛅᛏ᛫ᛅᛁᚾᚼᛁᛋᛁᛅᛦ᛫ᛅᛚᛅᛋᚴ

19.
ᚴᛅᚱᛅ᛫ᛅᛅᚢᚴ᛫ᚠᚱᛁᚴᛅ
ᛋᛁᚦᚱ᛫ᚴᚢᚾᛏᛅᛘᛁᚦᚱ
ᚼᚱᚢᚦᛁᚴᛦ᛫ᚼᛁᛋᛁᛅᚠᛅᚦᚱ
ᛁᚾ᛫ᚢᛁᚦ᛫ᚢᛁᚾ᛫ᛅᛁᛏ
ᚢᛅᛒᚴᛅᚠᛅᚢᚴᛦ
ᚬᚦᛁᚾ᛫ᛅ᛫ᛚᛁᚠᛁᛦ

20.
ᚼᛅᚢᚴᛁᚾ᛫ᛅᛅᚢᚴ᛫ᛘᚢᚾᛁᚾ
ᚠᛚᛁᛅᚢᚴᛅ᛫ᚼᚢᛁᛋᛁᛁᚾ᛫ᛏᛁᚴ
ᛁᛅᚱᛘᛅᚢᚴᚱᚢᛏ᛫ᚢᚠᛁᛦ
ᚢᛘᚴ᛫ᛁᚴ᛫ᚢᚠ᛫ᚼᛅᚢᚴᛁᚾ
ᛅᛏ᛫ᚼᛁᚾ᛫ᛅᛒᛏᚱ᛫ᚾᛁ᛫ᚴᚢᛘᛁᛏ
ᚦᚢ᛫ᛋᛁᛅᛘᚴ᛫ᛘᛅᛁᛦ᛫ᚢᛒ᛫ᛘᚢᚾᛁᚾ

21.
ᚦᚢᛏᚱ᛫ᚦᚢᛏ
ᚢᚾᛁᛦ᛫ᚦᛁᚢᚦᚢᛁᛏᚾᛁᛋ
ᚠᛁᛋᚴᛦ᛫ᚠᛚᚢᚦᛁ᛫ᛁ
ᚬᛦᛋᛏᚱᛅᚢᛘᛦ
ᚦᚬᚢᚴᛁᛦ᛫ᚢᚠᛘᛁᚴᛁᛚ
ᚢᛅᛚᚴᛚᛅᚢᛘᚾᛁ᛫ᛅᛏ᛫ᚢᛅᚦᚬ

22.
ᚢᛅᛚᚴᚱᛁᛏ᛫ᚼᛅᛁᛏᛁᛦ
ᛁᛋ᛫ᛋᛏᛅᛏᛦ᛫ᚢᛁᛚᛁ᛫ᚬ
ᚼᛅᛁᛚᛁᚴ᛫ᚠᚬᛦ᛫ᚼᛁᛚᚴᚢᛘ᛫ᛏᚢᚱᚢᛘ
ᚠᚢᚱᚾ᛫ᛁᛋ᛫ᛋᚢ᛫ᚴᚱᛁᛏ
ᛁᚾ᛫ᚦᚬᛏ᛫ᚠᚬᛁᛦ᛫ᚢᛁᛏᚢ
ᚼᚢᛁ᛫ᚼᚢᚾ᛫ᛁᛋ᛫ᛁ᛫ᛚᚬᛋ᛫ᛚᛅᚢᚴᛁᚾ

23.
ᚠᛁᛘ᛫ᚼᚢᛏᚱᚢᚦ᛫ᛏᚢᚱᛅ
ᛅᛅᚢᚴ᛫ᚢᛒ᛫ᚠᛁᚢᚱᚢᛘ᛫ᛏᚬᚴᚢᛘ
ᛋᚢᛅ᛫ᚼᛅᚢᚴ᛫ᛁᚴ᛫ᛅᛏ᛫ᚢᛅᛚᚼᛅᛚᚢ᛫ᚢᛅᛦᛅ
ᛅᛏᛅ᛫ᚼᚢᛏᚱᚢᚦ᛫ᛅᛁᚾᚼᛁᛋᛁᛅ
ᚴᛁᚴᛅ᛫ᛋᛁᚾ᛫ᚢᛦ᛫ᛅᛁᚾᚢᛘ᛫ᛏᚢᚱᚢᛘ
ᚦᚬ᛫ᛁᛋ᛫ᚦᚬᛁᛦ᛫ᚠᛅᚱᛅ᛫ᛅᛏ᛫ᚢᛁᛏᚾᛁ᛫ᛅᛏ᛫ᚢᛁᚴᛅ

24.
ᚠᛁᛘ᛫ᚼᚢᛏᚱᚢᚦ᛫ᚴᚢᛚᚠᛅ
ᛅᛅᚢᚴ᛫ᚢᛒ᛫ᚠᛁᚢᚱᚢᛘ᛫ᛏᚬᚴᚢᛘ
ᛋᚢᛅ᛫ᚼᛅᚢᚴ᛫ᛁᚴ᛫ᛒᛁᛚᛋᚴᛁᛋᚾᛁ᛫ᛘᛁᚦ᛫ᛒᛅᚢᚴᚢᛘ
ᚱᛁᚾᛅ᛫ᚦᚬᛁᛋᛅ
ᛁᛋ᛫ᛁᚴ᛫ᚱᛁᛒᛏ᛫ᚢᛁᛏᛅ
ᛘᛁᚾᛋ᛫ᚢᛅᛁᛏ᛫ᛁᚴ᛫ᛘᛁᛋᚴ᛫ᛘᛁᚴᛅᛦ

25.
ᚼᛅᛁᚦᚱᚢᚾ᛫ᚼᛅᛁᛏᛁᛦ᛫ᚴᛅᛁᛏ
ᛁᛋ᛫ᛋᛏᛅᛏᛦ᛫ᚼᛅᛚᚢ᛫ᚬ᛫ᚼᛁᛋᛁᛅᚠᛅᚦᚱᛋ
ᛅᛅᚢᚴ᛫ᛒᛁᛏᚱ᛫ᛅᚠ᛫ᛚᛅᚱᛅᚦᛋ᛫ᛚᛁᛘᚢᛘ
ᛋᚴᛅᛒᚴᛅᛦ᛫ᚠᚢᛚᛅ
ᚼᚢᚾ᛫ᛋᚴᛅᛚ᛫ᛁᚾᛋ᛫ᛋᚴᛁᛋ᛫ᛘᛁᛅᚦᚬᛦ
ᚴᚾᛅᛏ᛫ᛋᚢ᛫ᚢᛅᛁᚴ᛫ᚢᛁᚾᚬᛋᚴ

26.
ᛅᛁᚴᚦᚢᚱᚾᛁᛦ᛫ᚼᛅᛁᛏᛁᛦ᛫ᚼᛁᛅᚱᛏᚱ
ᛁᛋ᛫ᛋᛏᛅᛏᛦ᛫ᚬ᛫ᚼᛅᛚᚢ᛫ᚼᛁᛋᛁᛅᚠᛅᚦᚱᛋ
ᛅᛅᚢᚴ᛫ᛒᛁᛏᚱ᛫ᛅᚠ᛫ᛚᛅᚱᛅᚦᛋ᛫ᛚᛁᛘᚢᛘ
ᛁᚾ᛫ᛅᚠ᛫ᚼᛁᚾᛋ᛫ᚼᚢᚱᚾᚢᛘ
ᛏᚱᚢᛒᛦ᛫ᛁ᛫ᚼᚢᛁᛋᚴᛁᛚᛘᛁ
ᚦᚬᚦᛁᚾ᛫ᛅᛁᚴᚢ᛫ᚢᛅᛏᚾ᛫ᛅᛚ᛫ᚢᛁᚴᛅ

27.
ᛋᛁᚦ᛫ᛅᛅᚢᚴ᛫ᚢᛁᚦ
ᛋᛅᚢᚴᛁᚾ᛫ᛅᛅᚢᚴ᛫ᛅᛁᚴᛁᚾ
ᛋᚢᛅᛚ᛫ᛅᛅᚢᚴ᛫ᚴᚢᚾᚦᚱᚢ
ᚠᛁᛅᚱᛘ᛫ᛅᛅᚢᚴ᛫ᚠᛁᛒᚢᛚᚦᚢᛚ
ᚱᛁᚾ᛫ᛅᛅᚢᚴ᛫ᚱᛁᚾᛅᛏᛁ
ᚴᛁᛒᚢᛚ᛫ᛅᛅᚢᚴ᛫ᚴᛅᛒᚢᛚ
ᚴᛅᛘᚢᛚ᛫ᛅᛅᚢᚴ᛫ᚴᛅᛁᛋᚢᛁᛘᚢᛚ
ᚦᚬᛦ᛫ᚼᚢᛅᛦᚠᛅ᛫ᚢᛒ᛫ᚼᚢᛏ᛫ᚴᚢᚦᚬ
ᚦᚢᚾ᛫ᛅᛅᚢᚴ᛫ᚢᛁᚾ
ᚦᚬᛚ᛫ᛅᛅᚢᚴ᛫ᚼᛅᛚ
ᚴᚱᛅᚦ᛫ᛅᛅᚢᚴ᛫ᚴᚢᚾᚦᚢᚱᛁᚾ

28.
ᚢᛁᚾᛅ᛫ᚼᛅᛁᛏᛁᛦ᛫ᛁᚾ
ᛁᚾᛦ᛫ᚢᛁᚴᛋᚢᛁᚾ
ᚦᚱᛁᚦᛁᛅ᛫ᚦᛁᚢᚦᚾᚢᛘᛅ
ᚾᚬᛏ᛫ᛅᛅᚢᚴ᛫ᚾᛅᛏ
ᚾᛁᚾ᛫ᛅᛅᚢᚴ᛫ᚼᚱᛁᚾ
ᛋᛚᛁᚦ᛫ᛅᛅᚢᚴ᛫ᚼᚱᛁᚦ
ᛋᚢᛚᚴᛦ᛫ᛅᛅᚢᚴ᛫ᚢᛚᚴᛦ
ᚢᛁᚦ᛫ᛅᛅᚢᚴ᛫ᚢᛁᚾ
ᚢᛅᛏ᛫ᛅᛅᚢᚴ᛫ᛋᛏᚱᛅᛏ
ᚴᛁᛅᛚ᛫ᛅᛅᚢᚴ᛫ᛚᛅᛁᛒᛏᚱ
ᚦᚬᛦ᛫ᚠᛅᛚᛅ᛫ᚴᚢᛘᚾᚢᛘ᛫ᚾᚬᛦ
ᛁᚾ᛫ᚠᛅᛚᛅ᛫ᛏᛁᛚ᛫ᚼᛅᛚᛁᛅᛦ᛫ᚼᛁᚦᛁᚾ

29.
ᚴᛅᚱᛘᛏ᛫ᛅᛅᚢᚴ᛫ᛅᚱᛘᛏ
ᛅᛅᚢᚴ᛫ᚴᛁᛋᛚᛅᛅᚢᚴᛅᛦ᛫ᛏᚢᛅᛦ
ᚦᚬᛦ᛫ᛋᚴᛅᛚ᛫ᚦᚢᚱ᛫ᚢᛅᚦᚬ
ᛏᛁᚴ᛫ᚼᚢᛅᛦᚾ
ᛁᛋ᛫ᚼᛁᚾ᛫ᛏᚢᛘᛅ᛫ᚠᛁᛋ
ᛅᛏ᛫ᛅᛋᚴᛁ᛫ᛅᚢᚴᛏᚱᛅᛋᛁᛚᛋ
ᚦᚢᛁᛅᛏ᛫ᚬᛋᛒᚱᚢ
ᛒᚱᛁᚾ᛫ᛅᛚ᛫ᛚᛅᚢᚴᛅ
ᚼᛅᛁᛚᛁᚴ᛫ᚢᛅᛏᚾ᛫ᚼᛚᚢᛅ

30.
ᚴᛚᛅᚦᛦ᛫ᛅᛅᚢᚴ᛫ᚴᚢᛚᛁᛦ
ᚴᛚᛅᛦ᛫ᛅᛅᚢᚴ᛫ᛋᚴᛅᛁᚦᛒᚱᛁᛘᛁᛦ
ᛋᛁᛚᚠᚱᛁᛏᚢᛒᛦ᛫ᛅᛅᚢᚴ᛫ᛋᛁᚾᛁᛦ
ᚴᛁᛋᛚ᛫ᛅᛅᚢᚴ᛫ᚠᛅᛚᚼᚢᚠᚾᛁᛦ
ᚴᚢᛚᛏᚢᛒᛦ᛫ᛅᛅᚢᚴ᛫ᛚᛁᛏᚠᛁᛏᛁ
ᚦᚬᛁᛘ᛫ᚱᛁᚦᚬ᛫ᚬᛋᛁᛦ᛫ᛁᚢᛘ
ᛏᛁᚴ᛫ᚼᚢᛅᛦᚾ
ᛁᛋ᛫ᚦᚬᛁᛦ᛫ᛏᚢᛘᛅ᛫ᚠᛅᚱᛅ
ᛅᛏ᛫ᛅᛋᚴᛁ᛫ᛅᚢᚴᛏᚱᛅᛋᛁᛚᛋ

31.
ᚦᚱᛁᛅᛦ᛫ᚱᚢᛏᚱ
ᛋᛏᛅᛏᛅ᛫ᚬ᛫ᚦᚱᛁᛅ᛫ᚢᛁᚴᛅ
ᚢᛏᛁᚾ᛫ᛅᛋᚴᛁ᛫ᛅᚢᚴᛏᚱᛅᛋᛁᛚᛋ
ᚼᛅᛚ᛫ᛒᚢᛦ᛫ᚢᛏᛁᛦ᛫ᛅᛁᚾᛁ
ᛁᚾᛅᚱᛁ᛫ᚼᚱᛁᛘᚦᚢᚱᛋᛅᛦ
ᚦᚱᛁᚦᛁᚢ᛫ᛘᛁᚾᛋᚴᛁᛦ᛫ᛘᛁᚾ

32.
ᚱᛅᛏᛅᛏᚢᛋᚴᛦ᛫ᚼᛅᛁᛏᛁᛦ᛫ᛁᚴᚢᚱᚾᛁ
ᛁᛋ᛫ᚱᛁᚾᛅ᛫ᛋᚴᛅᛚ
ᛅᛏ᛫ᛅᛋᚴᛁ᛫ᛅᚢᚴᛏᚱᛅᛋᛁᛚᛋ
ᛅᚱᚾᚬᛦ᛫ᚢᚱᚦ
ᚼᛁᚾ᛫ᛋᚴᛅᛚ᛫ᚢᚠᛁᚾ᛫ᛒᛅᚱᛅ
ᛅᛅᚢᚴ᛫ᛋᛁᚴᛁᛅ᛫ᚾᛁᚦᚼᛁᚴᚢᛁ᛫ᚾᛁᚦᛦ

33.
ᚼᛁᛋᛏᛁᛦ᛫ᛁᛦᚢ᛫ᛅᛅᚢᚴ᛫ᚠᛁᚢᚱᛁᛦ
ᚦᚬᛁᛋᛋ᛫ᛅᚠ᛫ᚼᚢᚠᛁᚴᛅᛦ᛫ᚬ
ᚴᛁᚴᚼᛅᛚᛋᛁᛦ᛫ᚴᚾᛁᚴᛅ
ᛏᛅᛁᚾ᛫ᛅᛅᚢᚴ᛫ᛏᚢᛅᛚᛁᚾ
ᛏᚢᚾᛅᚢᚱ᛫ᛅᛅᚢᚴ᛫ᛏᚢᚱᛅᚦᚱᚢᛦ

34.
ᚢᚱᛘᛅᚱ᛫ᚠᛚᛅᛁᛋ
ᛚᛁᚴᛁᛅ᛫ᚢᛏᛁᛦ᛫ᛅᛋᚴᛁ᛫ᛅᚢᚴᛏᚱᛅᛋᛁᛚᛋ
ᛁᚾ᛫ᚦᚬᛏ᛫ᚢᚠ᛫ᚼᛅᚢᚴᛁ᛫ᚼᚢᛁᛦ᛫ᚢᛋᚢᛁᚦᚱᛅ᛫ᛅᛒᛅ
ᚴᚢᛁᚾ᛫ᛅᛅᚢᚴ᛫ᛘᚢᛁᚾ
ᚦᚬᛁᛦ᛫ᛁᛦᚢ᛫ᚴᚱᛅᚠᚢᛁᛏᚾᛁᛋ᛫ᛋᚢᚾᛁᛦ
ᚴᚱᛅᛒᛁᚴᛦ᛫ᛅᛅᚢᚴ᛫ᚴᚱᛅᚠᚢᛅᛚᚢᚦᚱ
ᚢᚠᚾᛁᛦ᛫ᛅᛅᚢᚴ᛫ᛋᚢᛅᚠᚾᛁᛦ
ᚼᛅᚢᚴ᛫ᛁᚴ᛫ᛅᛏ᛫ᛅ᛫ᛋᚴᚢᛚᛁ
ᛘᛅᛁᚦᛋ᛫ᚴᚢᛁᛋᛏᚢ᛫ᛘᚬ

35.
ᛅᛋᚴᛦ᛫ᛅᚢᚴᛏᚱᛅᛋᛁᛚᛋ
ᛏᚱᛅᚢᚴᛁᛦ᛫ᛅᚱᚠᛁᚦᛁ
ᛘᛅᛁᛋ᛫ᛁᚾ᛫ᛘᛁᚾ᛫ᚢᛒ᛫ᚢᛁᛏᛁ
ᚼᛁᛅᚱᛏᚱ᛫ᛒᛁᛏᚱ᛫ᚢᚠᛁᚾ
ᛁᚾ᛫ᚬ᛫ᚼᛚᛁᚦᚢ᛫ᚠᚢᚾᚬᛦ
ᛋᚴᛁᛋᚦᛁᛦ᛫ᚾᛁᚦᚼᛁᚴᛦ᛫ᚾᛁᚦᛁᚾ

36.
ᚼᚱᛁᛋᛏ᛫ᛅᛅᚢᚴ᛫ᛘᛁᛋᛏ
ᚢᛁᛚ᛫ᛁᚴ᛫ᛅᛏ᛫ᛘᛁᛦ᛫ᚼᚢᚱᚾ᛫ᛒᛁᛋᛁ
ᛋᚴᛁᚴᛁᛅᛚᛏ᛫ᛅᛅᚢᚴ᛫ᛋᚴᛁᚴᚢᛚ
ᚼᛁᛚᛏᛦ᛫ᛅᛅᚢᚴ᛫ᚦᚱᚢᚦᚱ
ᚼᛚᛁᚴ᛫ᛅᛅᚢᚴ᛫ᚼᛁᛋᚠᛁᛅᛏᚱ
ᚴᛅᛚ᛫ᛅᛅᚢᚴ᛫ᚴᛅᛁᛋᛅᛚᚢᛚ
ᚱᛅᛏᚴᚱᛁᚦᛦ᛫ᛅᛅᚢᚴ᛫ᚱᛅᚦᚴᚱᛁᚦᛦ
ᛅᛅᚢᚴ᛫ᚱᛁᚴᛁᚾᛚᛅᛁᚠ
ᚦᚬᛦ᛫ᛒᛅᚱᛅ᛫ᛅᛁᚾᚼᛁᛋᛁᚢᛘ᛫ᛅᛚ

37.
ᚬᛦᚢᛁᚴᛦ᛫ᛅᛅᚢᚴ᛫ᛅᛚᛋᚢᛁᚦᚱ
ᚦᚬᛁᛦ᛫ᛋᚴᚢᛚᚢ᛫ᚢᛒ᛫ᚼᛁᚦᛁᚾ
ᛋᚢᛁᚴᛁᛦ᛫ᛋᚢᛚ᛫ᛏᚱᛁᚴᛅ
ᛁᚾ᛫ᚢᛏ᛫ᚦᚬᛁᛋᛅ᛫ᛒᛅᚢᚴᚢᛘ
ᚠᛅᛚᚢ᛫ᛒᛚᛁᚦ᛫ᚱᛁᚴᛁᚾ
ᚬᛋᛁᛦ᛫ᛁᛋᛅᚱᚴᚢᛚ

38.
ᛋᚢᛅᛚᛁᚾ᛫ᚼᛅᛁᛏᛁᛦ
ᚼᛁᚾ᛫ᛋᛏᛅᛏᛦ᛫ᛋᚢᛚᚢ᛫ᚠᚢᚱᛁᛦ
ᛋᚴᛁᛅᛚᛏᚱ᛫ᛋᚴᛁᚾᛅᛏᛅ᛫ᚴᚢᚦᛁ
ᛒᛁᛅᚱᚴ᛫ᛅᛅᚢᚴ᛫ᛒᚱᛁᛘ
ᛁᚴ᛫ᚢᛅᛁᛏ᛫ᛅᛏ᛫ᛒᚱᛁᚾᛅ᛫ᛋᚴᚢᛚᚢ
ᛁᚠ᛫ᚼᛁᚾ᛫ᚠᛁᛚᛦ᛫ᛁ᛫ᚠᚱᚬ

39.
ᛋᚴᛅᛚ᛫ᚼᛅᛁᛏᛁᛦ᛫ᚢᛚᚠᛦ
ᛁᛋ᛫ᚠᚢᛚᚴᛁᛦ᛫ᛁᚾᚢ᛫ᛋᚴᛁᛋᛚᛅᛁᛏᛅ᛫ᚴᚢᚦᛁ
ᛏᛁᛚ᛫ᚢᛅᛦᚾᛅ᛫ᚢᛁᚦᚬᛦ
ᛁᚾ᛫ᛁᚾᛅᚱ᛫ᚼᛅᛏᛁ
ᚼᛁᚾ᛫ᛁᛋ᛫ᚼᚱᚢᚦᚢᛁᛏᚾᛁᛋ᛫ᛋᚢᚾᛦ
ᛋᛅ᛫ᛋᚴᛅᛚ᛫ᚠᚬᛦ᛫ᚼᛅᛁᚦᚬ᛫ᛒᚱᚢᚦᛁ᛫ᚼᛁᛘᛁᚾᛋ

40.
ᚢᛦ᛫ᚢᛘᛁᛋ᛫ᚼᚢᛚᛏᛁ
ᚢᛅᛦ᛫ᛁᛅᚱᚦ᛫ᚢᛒ᛫ᛋᚴᛅᛒᚢᚦ
ᛁᚾ᛫ᚢᛦ᛫ᛋᚢᛅᛁᛏᛅ᛫ᛋᛅᛦ
ᛒᛁᛅᚱᚴ᛫ᚢᛦ᛫ᛒᛅᛁᚾᚢᛘ
ᛒᛅᚦᛘᛦ᛫ᚢᛦ᛫ᚼᛅᚱᛁ
ᛁᚾ᛫ᚢᛦ᛫ᚼᛅᚢᛋᛁ᛫ᚼᛁᛘᛁᚾ

41.
ᛁᚾ᛫ᚢᛦ᛫ᚼᛁᚾᛋ᛫ᛒᚱᛅᛘ
ᚴᛅᚱᚦᚢ᛫ᛒᛚᛁᚦ᛫ᚱᛁᚴᛁᚾ
ᛘᛁᚦᚴᛅᚱᚦ᛫ᛘᛁᚾᛅ᛫ᛋᚢᚾᚢᛘ
ᛁᚾ᛫ᚢᛦ᛫ᚼᛁᚾᛋ᛫ᚼᛅᛁᛚᛅ
ᚢᛅᛦᚢ᛫ᚦᚬᚢ᛫ᛁᚾ᛫ᚼᛅᚱᚦᛘᚢᚦᚴᚢ
ᛋᚴᚢ᛫ᛅᛚ᛫ᚢᚠ᛫ᛋᚴᛅᛒᚢᚦ

42.
ᚢᛚᛅᛦ᛫ᚼᚢᛚᛁ᛫ᚼᛅᚠᛁᛦ
ᛅᛅᚢᚴ᛫ᛅᛚᚱᛅ᛫ᚴᚢᚦᚬ
ᚼᚢᛁᛦ᛫ᛁᛋ᛫ᛏᛁᚴᛦ᛫ᚠᚢᚱᛋᛏᚱ᛫ᚬ᛫ᚠᚢᚾᛅ
ᚦᚢᛁᛅᛏ᛫ᚢᛒᚾᛁᛦ᛫ᚼᛅᛁᛘᛅᚱ
ᚢᛁᛋᚦᚬ᛫ᚢᚠ᛫ᚬᛋᛅ᛫ᛋᚢᚾᚢᛘ
ᚦᚬ᛫ᛁᛋ᛫ᚼᛅᚠᛁᛅ᛫ᛅᚠ᛫ᚼᚢᛅᛦᛅ

43.
ᛁᚢᛅᛚᛏᛅ᛫ᛋᚢᚾᛁᛦ
ᚴᛁᚴᚢ᛫ᛁ᛫ᛅᚱᛏᛁᚴᛅ
ᛋᚴᛁᚦᛒᛚᛅᚦᚾᛁ᛫ᛅᛏ᛫ᛋᚴᛅᛒᛅ
ᛋᚴᛁᛒᛅ᛫ᛒᛁᛏᛋᛏ
ᛋᚴᛁᛋᛁᛘ᛫ᚠᚱᛅᚢ
ᚾᚬᛏᚢᛘ᛫ᚾᛁᛅᚱᚦᚬᛦ᛫ᛒᚱ

44.
ᛅᛋᚴᛦ᛫ᛅᚢᚴᛏᚱᛅᛋᛁᛚᛋ
ᚼᛁᚾ᛫ᛁᛋ᛫ᚢᚦᛋᛏᚱ᛫ᚢᛁᚦᚬ
ᛁᚾ᛫ᛋᚴᛁᚦᛒᛚᛅᚦᚾᛁᛦ᛫ᛋᚴᛁᛒᛅ
ᚬᚦᛁᚾ᛫ᚬᛋᛅ
ᛁᚾ᛫ᛁᚢᛅ᛫ᛋᛚᛅᛁᛒᚾᛁᛦ
ᛒᛁᛚᚱᛅᛋᛏ᛫ᛒᚱᚢᛅ
ᛁᚾ᛫ᛒᚱᛁᚴᛁ᛫ᛋᚴᛅᛚᛏᛅ
ᚼᛅᛒᚱᛅᚢᚴ᛫ᚼᛅᛅᚢᚴᛅ
ᛁᚾ᛫ᚼᚢᛏᛅ᛫ᚴᛅᚱᛘᛦ

45.
ᛋᚢᛁᛒᚢᛘ᛫ᚼᛅᚠᛁ᛫ᛁᚴ᛫ᚾᚢ᛫ᚢᛒᛏ
ᚠᚬᛦ᛫ᛋᛁᚴᛏᛁᚢᛅ᛫ᛋᚢᚾᚢᛘ
ᚢᛁᚦ᛫ᚦᚬᛏ᛫ᛋᚴᛅᛚ᛫ᚢᛁᛚᛒᛁᛅᚱᚴ᛫ᚢᛁᚴᛅ
ᛅᛚᚢᛘ᛫ᚬᛋᛁᛘ
ᚦᚬᛏ᛫ᛋᚴᛅᛚ᛫ᛁᚾ᛫ᚴᚢᛘᛅ
ᛅᚢᚴᛁᛋ᛫ᛒᛁᚴᛁ᛫ᚬ
ᛅᚢᚴᛁᛋ᛫ᛏᚱᛁᚴᚢ᛫ᛅᛏ

46.
ᚼᛁᛏᚢᛘᚴ᛫ᚴᚱᛁᛘᛦ
ᚼᛁᛏᚢᛘᚴ᛫ᚴᛁᚴᛚᛁᛋᛁ
ᚼᛁᛋᛁᛁᚾ᛫ᛅᛅᚢᚴ᛫ᚼᛁᛅᛚᛒᛁᛋᛁ
ᚦᛁᚴᛦ᛫ᛅᛅᚢᚴ᛫ᚦᚱᛁᚦᛁ
ᚦᚢᛏᚱ᛫ᛅᛅᚢᚴ᛫ᚢᚦᚱ
ᚼᛁᛚᛒᛚᛁᛏᛁ᛫ᛅᛅᚢᚴ᛫ᚼᛅᛦ

47.
ᛋᛅᚦᚱ᛫ᛅᛅᚢᚴ᛫ᛋᚢᛁᛒᛅᛚ
ᛅᛅᚢᚴ᛫ᛋᛁᚾᚴᛁᛏᛅᛚ
ᚼᛁᛋᛏᛅᛁᛏᚱ᛫ᛅᛅᚢᚴ᛫ᚼᚾᛁᚴᛅᚱ
ᛒᛁᛚᛅᛅᚢᚴᛦ᛫ᛒᛅᛚᛅᛅᚢᚴᛦ
ᛒᛅᛚᚢᛁᛋᚴᛦ᛫ᚠᛁᛅᛚᚾᛁᛦ
ᚴᚱᛁᛘᛦ᛫ᛅᛅᚢᚴ᛫ᚴᚱᛁᛘᚾᛁᛦ
ᚴᛚᛅᛒᛋᚢᛁᚦᚱ᛫ᛅᛅᚢᚴ᛫ᚠᛁᛅᛚᛋᚢᛁᚦᚱ

48.
ᛋᛁᚦᚼᛅᛏᚱ᛫ᛋᛁᚦᛋᚴᛁᚴᛦ
ᛋᛁᚴᚠᛅᚦᚱ᛫ᚼᚾᛁᚴᚢᚦᛦ
ᛅᛚᚠᛅᚦᚱ᛫ᚢᛅᛚᚠᛅᚦᚱ
ᛅᛏᚱᛁᚦᛦ᛫ᛅᛅᚢᚴ᛫ᚠᛅᚱᛘᛅᛏᚢᛦ
ᛅᛁᚾᚢ᛫ᚾᛅᚠᚾᛁ
ᚼᛁᛏᚢᛘᚴ᛫ᛅᛚᛏᚱᛁᚴᛁ
ᛋᛁᛏᛋ᛫ᛁᚴ᛫ᛘᛁᚦ᛫ᚠᚢᛚᚴᚢᛘ᛫ᚠᚢᚱ

49.
ᚴᚱᛁᛘᚾᛁ᛫ᛘᛁᚴ᛫ᚼᛁᛏᚢ
ᛅᛏ᛫ᚴᛅᛁᛋᚬᚦᚬᛦ
ᛁᚾ᛫ᛁᛅᛚᚴ᛫ᛅᛏ᛫ᛅᛋᛘᚢᛏᛅᛦ
ᛁᚾ᛫ᚦᚬ᛫ᚴᛁᛅᛚᛅᚱ
ᛁᛋ᛫ᛁᚴ᛫ᚴᛁᛅᛚᚴᛅ᛫ᛏᚱᚢ
ᚦᚱᚢᛦ᛫ᚦᛁᚴᚢᛘ᛫ᛅᛏ
ᚢᛁᚦᚢᚱ᛫ᛅᛏ᛫ᚢᛁᚴᚢᛘ
ᚢᛋᚴᛁ᛫ᛅᛅᚢᚴ᛫ᚢᛘᛁ
ᛁᛅᚠᚾᚼᛅᛦ᛫ᛅᛅᚢᚴ᛫ᛒᛁᚠᛚᛁᛏᛁ
ᚴᛅᛏᛚᛅᛦ᛫ᛅᛅᚢᚴ᛫ᚼᚬᚱᛒᛅᚱᚦᛦ᛫ᛘᛁᚦ᛫ᚴᚢᚦᚢᛘ

50.
ᛋᚢᛁᚦᚢᚱ᛫ᛅᛅᚢᚴ᛫ᛋᚢᛁᚦᚱᛁᛦ
ᛁᛋ᛫ᛁᚴ᛫ᚼᛁᛏ᛫ᛅᛏ᛫ᛋᚬᚴᛘᛁᛘᛁᛋ
ᛅᛅᚢᚴ᛫ᛏᚢᛚᚦᚬ᛫ᛁᚴ᛫ᚦᛁᚾ᛫ᛁᚾ᛫ᛅᛚᛏᚾᛅ᛫ᛁᛅᛏᚢᚾ
ᚦᚬ᛫ᛁᛋ᛫ᛁᚴ᛫ᛘᛁᚦᚢᛁᛏᚾᛁᛋ᛫ᚢᛅᛦᚴ
ᛁᚾᛋ᛫ᛘᛅᚱᛅ᛫ᛒᚢᚱᛅᛦ
ᚢᚱᚦᛁᚾ᛫ᛅᛁᚾᛒᛁᚾᛁ

51.
ᛅᛚᛦ᛫ᛅᚱᛏᚢ᛫ᚴᛅᛁᛋᚬᚦᚱ
ᚼᛁᚠᛦ᛫ᚦᚢ᛫ᚢᚠᛏᚱᛅᚢᚴᛁᛏ
ᛘᛁᚴᛚᚢ᛫ᛅᚱᛏᚢ᛫ᚼᚾᛅᚢᚴᛁᚾ
ᛁᛋ᛫ᚦᚢ᛫ᛅᚱᛏ᛫ᛘᛁᚾᚢ᛫ᚴᛁᚴᛁ
ᛅᛚᚢᛘ᛫ᛅᛁᚾᚼᛁᛋᛁᚢᛘ
ᛅᛅᚢᚴ᛫ᚬᚦᛁᚾᛋ᛫ᚼᚢᛚᛁ

52.
ᚠᛁᛅᛚᚦ᛫ᛁᚴ᛫ᚦᛁᛦ᛫ᛋᛁᚴᚦᚬ
ᛁᚾ᛫ᚦᚢ᛫ᚠᚬᛏ᛫ᚢᚠ᛫ᛘᛅᛏ
ᚢᚠ᛫ᚦᛁᚴ᛫ᚢᛁᛚᛅ᛫ᚢᛁᚾᛁᛦ
ᛘᛁᚴᛁ᛫ᛚᛁᚴᛁᛅ
ᛁᚴ᛫ᛋᛁ᛫ᛘᛁᚾᛋ᛫ᚢᛁᚾᚬᛦ
ᛅᛚᛁᚾ᛫ᛁ᛫ᛏᚱᛅᚢᚱᛅ᛫ᛏᚱᛁᚠᛁᚾ

53.
ᛁᚴᛘᚢᚦᛁᚾ᛫ᚢᛅᛚ
ᚾᚢ᛫ᛘᚢᚾ᛫ᛅᚢᚴᛦ᛫ᚼᛅᚠᛅ
ᚦᛁᛏ᛫ᚢᛅᛁᛏ᛫ᛁᚴ᛫ᛚᛁᚠ᛫ᚢᚠ᛫ᛚᛁᚦᛁᛏ
ᚢᚠᛅᛦ᛫ᚱᚢ᛫ᛏᛁᛋᛁᛦ
ᚾᚢ᛫ᚴᚾᛅᛏᚢ᛫ᚬᚦᛁᚾ᛫ᛋᛁᛅ
ᚾᛅᛚᚴᛅᛋᛏᚢ᛫ᛘᛁᚴ᛫ᛁᚠ᛫ᚦᚢ᛫ᛘᛁᚴᛁᛦ

54.
ᚬᚦᛁᚾ᛫ᛁᚴ᛫ᚾᚢ᛫ᚼᛅᛁᛏᛁ
ᛅᚢᚴᛦ᛫ᛁᚴ᛫ᛅᚦᛁᚾ᛫ᚼᛁᛏ
ᚼᛁᛏᚢᛘᚴ᛫ᚦᚢᛏᚱ᛫ᚠᚢᚱᛁᛦ᛫ᚦᚬᛏ
ᚢᛁᚴᛦ᛫ᛅᛅᚢᚴ᛫ᛋᚴᛁᛚᚠᛁᚴᛦ
ᚢᛅᚠᚢᚦᚱ᛫ᛅᛅᚢᚴ᛫ᚼᚱᚢᛒᛏᛅᛏᚢᛦ
ᚴᛅᚢᛏᚱ᛫ᛅᛅᚢᚴ᛫ᛁᛅᛚᚴᛦ᛫ᛘᛁᚦ᛫ᚴᚢᚦᚢᛘ
ᚢᚠᚾᛁᛦ᛫ᛅᛅᚢᚴ᛫ᛋᚢᛅᚠᚾᛁᛦ
ᛁᛋ᛫ᛁᚴ᛫ᚼᛅᚢᚴ᛫ᛅᛏ᛫ᚢᚱᚦᚾᛁᛦ᛫ᛋᛁ
ᛅᛚᛁᛦ᛫ᛅᚠ᛫ᛅᛁᚾᚢᛘ᛫ᛘᛁᛦ

ᚴᛅᛁᛋᚬᚦᚱ᛫ᚴᚢᚾᛅᚢᚴᛦ᛫ᛋᛅᛏ᛫ᛅᛅᚢᚴ᛫ᚼᛅᚠᚦᛁ
ᛋᚢᛁᛋᚦ᛫ᚢᛒ᛫ᚴᚾᛁ᛫ᛋᛁᛦ᛫ᛅᛅᚢᚴ᛫ᛒᚱᛅᚢᚴᚦᛁᛏ᛫ᛏᛁᛚ᛫ᛘᛁᚦᛋ
ᛁᚾ᛫ᛁᛋ᛫ᚼᛁᚾ᛫ᚼᛅᚢᚱᚦᛁ᛫ᛅᛏ᛫ᚬᚦᛁᚾ᛫ᚢᛅᛦ᛫ᚦᚬᚱ᛫ᚴᚢᛘᛁᚾ
ᚦᚬ᛫ᛋᛏᚢᚦ᛫ᚼᛁᚾ᛫ᚢᛒ᛫ᛅᚢᚴ
ᚢᛁᛚᛏᛁ᛫ᛏᛁᚴᛅ᛫ᚬᚦᛁᚾ᛫ᚠᚱᚬ᛫ᛁᛚᛏᛁᚾᚢᛘ
ᛋᚢᛁᛋᚦᛁᛏ᛫ᛋᛚᛅᛒ᛫ᚢᛦ᛫ᚼᛁᛏᛁ᛫ᚼᛁᚾᚢᛘ
ᚢᛁᛋᚢ᛫ᚼᛁᛅᛚᛏᛁᚾ᛫ᚾᛁᚦᛦ
ᚴᚢᚾᛅᚢᚴᛦ᛫ᛏᚱᛅᛒ᛫ᚠᚢᛏᛁ᛫ᛅᛅᚢᚴ᛫ᛋᛏᛅᚢᛒᚦᚬᛋᛏ᛫ᚬᚠᚱᛅᛘ
ᛁᚾ᛫ᛋᚢᛁᛋᚦᛁᛏ᛫ᛋᛏᚢᚦ᛫ᛁ᛫ᚴᛁᚴᚾᚢᛘ᛫ᚼᛁᚾ
ᛅᛅᚢᚴ᛫ᚠᛁᚴ᛫ᚼᛁᚾ᛫ᛒᛁᚾᛅ
ᚬᚦᛁᚾ᛫ᚼᚢᛁᛋᛒ᛫ᚦᚬ
ᛁᚾ᛫ᛁᚴᚾᛅᚱ᛫ᚢᛅᛦ᛫ᚦᚬᚱ᛫ᚴᚢᚾᛅᚢᚴᛦ᛫ᛚᛁᚴᛁ᛫ᛋᛁᚦᚬᚾ