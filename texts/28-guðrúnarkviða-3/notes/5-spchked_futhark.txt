ᚼᛁᚱᚴᛁᛅ᛫ᚼᛁᛏ᛫ᛅᛒᚢᛏ᛫ᛅᛏᛚᛅ
ᚼᚢᚾ᛫ᚼᛅᚠᚦᛁ᛫ᚢᛁᚱᛁᛏ᛫ᚠᚱᛁᛚᛅ᛫ᚼᛅᚾᛋ
ᚼᚢᚾ᛫ᛋᛅᚴᚦᛁ᛫ᛅᛏᛚᛅ᛫ᛅᛏ᛫ᚼᚢᚾ᛫ᚼᛅᚠᚦᛁ᛫ᛋᛁᛏ᛫ᚦᛁᚢᚦᚱᛁᚴ
ᛅᚢᚴ᛫ᚴᚢᚦᚱᚢᚾᚢ᛫ᛒᛅᚦᛁ᛫ᛋᛅᛘᛅᚾ
ᛅᛏᛚᛁ᛫ᚢᛅᚱ᛫ᚦᚬ᛫ᛅᛚᚢᚴᛅᛏᚱ
ᚦᚬ᛫ᚴᚢᛅᚦ᛫ᚴᚢᚦᚱᚢᚾ
1

ᚼᚢᛅᛏ᛫ᛁᚱ᛫ᚦᛁᛦ᛫ᛅᛏᛚᛁ
ᛅ᛫ᛒᚢᚦᛚᛅ᛫ᛋᚢᚾᛦ
ᛁᚱ᛫ᚦᛁᛦ᛫ᚼᚱᚢᚴᛏ᛫ᛁ᛫ᚼᚢᚴ
ᚼᚢᛁ᛫ᚼᛚᛅᛦ᛫ᚦᚢ᛫ᛅᚢᛅ
ᚼᛁᛏ᛫ᛘᚢᚾᛏᛁ᛫ᚢᚦᚱᛅ
ᛁᛅᚱᛚᚢᛘ᛫ᚦᚢᚴᛁᛅ
ᛅᛏ᛫ᚢᛁᚦ᛫ᛘᛅᚾ᛫ᛘᛅᛚᛏᛁᛦ
ᛅᚢᚴ᛫ᛘᛁᚴ᛫ᛋᛅᛁᛦ
2

ᛏᚱᛁᚴᛦ᛫ᛘᛁᚴ᛫ᚦᛅᛏ᛫ᚴᚢᚦᚱᚢᚾ
ᚴᛁᚢᚴᛅ᛫ᛏᚢᛏᛁᛦ
ᛘᛁᛦ᛫ᛁ᛫ᚼᛅᛚᚢ
ᚼᛁᚱᚴᛁᛅ᛫ᛋᛅᚴᚦᛁ
ᛅᛏ᛫ᚦᛁᛏ᛫ᚦᛁᚢᚦᚱᛁᚴᛦ
ᚢᛏᛁᛦ᛫ᚦᛅᚴᛁ᛫ᛋᚢᛅᚠᛁᚦ
ᛅᚢᚴ᛫ᛚᛁᛏᛚᛁᚴᛅ
ᛚᛁᚾᛁ᛫ᚢᛁᚱᚦᛁᛏᛋᚴ
3

ᚦᛁᛦ᛫ᛘᚢᚾ᛫ᛁᚴ᛫ᛅᛚᛋ᛫ᚦᛁᛋ
ᛅᛁᚦᛅ᛫ᚢᛁᚾᛅ
ᛅᛏ᛫ᛁᚾᚢᛘ᛫ᚼᚢᛁᛏᛅ
ᚼᛁᛚᚴᛅ᛫ᛋᛏᛅᛁᚾᛁ
ᛅᛏ᛫ᛁᚴ᛫ᚢᛁᚦ᛫ᚦᛁᚢᚦᚱᛁᚴ
ᚦᛅᛏᚴᛁ᛫ᛅᛏᛅᚴ
ᛁᚱ᛫ᚢᛅᚱᚦᚱ᛫ᚾᛁ᛫ᚢᛁᚱ
ᚢᛁᚾᛅ᛫ᚴᚾᛅᛏᛁ
4

ᚾᛁᛘᛅ᛫ᛁᚴ᛫ᚼᛅᛚᛋᛅᚦᛅ
ᚼᛁᚱᛁᛅ᛫ᛋᛏᛁᛚᛁ
ᛁᛅᚠᛦ᛫ᚢᚾᛅᛁᛋᛁᚾ
ᛅᛁᚾᚢ᛫ᛋᛁᚾᛁ
ᛅᚦᚱᛅᛦ᛫ᚢᛅᚱᚢ
ᚢᚴᚱᛅᛦ᛫ᛋᛒᛁᚴᛁᚢᛦ
ᛁᚱ᛫ᚢᛁᛏ᛫ᚼᛅᚱᛘᚢᚴ᛫ᛏᚢᛅᚢ
ᚼᚾᛁᚴᚢᛘ᛫ᛅᛏ᛫ᚱᚢᚾᚢᛘ
5

ᚼᛁᚱ᛫ᚴᚢᛘ᛫ᚦᛁᚢᚦᚱᛁᚴᛦ
ᛘᛁᚦ᛫ᚦᚱᛁᛅ᛫ᛏᚬᚴᚢ
ᛚᛁᚠᛅ᛫ᚦᛅᛁᛦ᛫ᚾᛁ᛫ᛅᛁᚾᛁᛦ
ᚦᚱᛁᚴᛁᛅ᛫ᛏᛁᚴᛅ᛫ᛘᛅᚾᛅ
ᚼᚱᛁᚴᛏᚢ᛫ᛘᛁᚴ᛫ᛅᛏ᛫ᛒᚱᚢᚦᚱᚢᛘ
ᛅᚢᚴ᛫ᛅᛏ᛫ᛒᚱᚢᚾᛁᚢᚦᚢᛘ
ᚼᚱᛁᚴᛏᚢ᛫ᛘᛁᚴ᛫ᛅᛏ᛫ᛅᛚᚢᛘ
ᚼᛅᚠᚢᚦᚾᛁᚦᛁᚢᛘ
6

ᛋᛁᛏᚢ᛫ᛅᛏ᛫ᛋᛅᚴᛋᛅ
ᛋᚢᚾᛘᛅᚾᛅ᛫ᚴᚱᛅᛘ
ᚼᛅᚾ᛫ᚴᛅᚾ᛫ᚼᛁᛚᚴᛅ
ᚼᚢᛅᛦ᛫ᚢᛁᛚᛅᛏᛅ
7

ᛋᛁᛅᚢ᛫ᚼᚢᛏᚱᚢᚦ᛫ᛘᛅᚾᛅ
ᛁ᛫ᛋᛅᛚ᛫ᚴᛅᚴᚢ
ᛅᚦᚱ᛫ᚴᚢᛅᚾ᛫ᚴᚢᚾᚢᚴᛋ
ᛁ᛫ᚴᛁᛏᛁᛚ᛫ᛏᚢᚴᛁ
8

ᚴᛁᛘᚱᛅ᛫ᚾᚢ᛫ᚴᚢᚾᛅᚱ
ᚴᛅᛚᛁᚴᛅ᛫ᛁᚴ᛫ᚼᛅᚴᚾᛅ
ᛋᛁᚴᛅ᛫ᛁᚴ᛫ᛋᛁᚦᛅᚾ
ᛋᚢᛅᛋᛅ᛫ᛒᚱᚢᚦᚱ
ᛋᚢᛁᚱᚦᛁ᛫ᛘᚢᚾᛏᛁ᛫ᚼᚢᚴᚾᛁ
ᛋᛚᛁᚴᛋ᛫ᚼᛅᚱᛘᛋ᛫ᚱᛁᚴᛅ
ᚾᚢ᛫ᚢᛁᚱᚦ᛫ᛁᚴ᛫ᛋᛁᛅᛚᚠ᛫ᚠᚬᛦ᛫ᛘᛁᚴ
ᛋᚢᚾᛁᛅ᛫ᛚᚢᛏᛅ
9

ᛒᚱᛅ᛫ᚼᚢᚾ᛫ᛏᛁᛚ᛫ᛒᚢᛏᚾᛋ
ᛒᛁᛅᚱᛏᚢᛘ᛫ᛚᚢᚠᛅ
ᛅᚢᚴ᛫ᚼᚢᚾ᛫ᚢᛒ᛫ᚢᛒ᛫ᛏᚢᚴ
ᛁᛅᚱᚴᚾᛅᛋᛏᛅᛁᚾᛅ
ᛋᛁ᛫ᚾᚢ᛫ᛋᛁᚴᛁᛦ
ᛋᚢᚴᚾ᛫ᛁᛘ᛫ᛁᚴ᛫ᚢᚱᚦᛁᚾ
ᚼᛅᛁᛚᛅᚴᛚᛁᚴᛅ
ᚼᚢᛁ᛫ᛋᛅ᛫ᚼᚢᛁᛦ᛫ᚢᛁᛚᛁ
10

ᚼᛚᚢ᛫ᚦᚬ᛫ᛅᛏᛚᛅ
ᚼᚢᚴᛦ᛫ᛁ᛫ᛒᚱᛁᚢᛋᛏᛁ
ᛁᚱ᛫ᚼᛅᚾ᛫ᚼᛅᛁᛚᛅᛦ᛫ᛋᛅ
ᚼᛁᛏᚱ᛫ᚴᚢᚦᚱᚢᚾᛅᛦ
ᚾᚢ᛫ᛋᚴᛅᛚ᛫ᚼᛁᚱᚴᛁᛅ
ᛏᛁᛚ᛫ᚼᚢᛅᚱᛋ᛫ᚴᛅᚴᛅ
ᛋᚢ᛫ᛁᚱ᛫ᚴᚢᚦᚱᚢᚾᚢ
ᚴᚱᛅᛏᛁ᛫ᚢᛅᛏᛁ
11

ᛋᛅᛏ᛫ᛘᛅᚦᛦ᛫ᛅᚱᛘᛚᛁᚴᛏ
ᚼᚢᛁᛦ᛫ᛁᚱ᛫ᚦᛅᛏ᛫ᛋᛅᛏ
ᚼᚢᛁ᛫ᚦᛅᚱ᛫ᚬ᛫ᚼᛁᚱᚴᛁᚢ
ᚼᛁᛏᚱ᛫ᛋᚢᛁᚦᚾᚢᚦᚢ
ᛚᛅᛁᛏᚢ᛫ᚦᚬ᛫ᛘᛅᚢ
ᛁ᛫ᛘᚢᚱᛁ᛫ᚠᚢᛚᛅ
ᛋᚢᛅ᛫ᚦᚬ᛫ᚴᚢᚦᚱᚢᚾ
ᛋᛁᚾᛅ᛫ᚼᛅᚱᛘᛅ
